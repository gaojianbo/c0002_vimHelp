(杂名)一、帝释桓因，为人时，行顿施，于沙门婆罗门贫苦乞于路者，施以饮食钱财，以堪能故，名为释提桓因。二、富兰陀罗，为人时，数数行施，故名。三，摩伽婆，彼为人时之本名也。四，娑婆婆，彼为人时数数布施供养婆诜私衣故也。五，憍尸迦，彼为人时之本姓也。六，舍脂钵低，以彼阿修罗女名舍脂，为天帝释之第一天后故也。七，千眼，以为人时聪明智慧故也。八，因陀利，以彼天帝释于三十三天为王为主故也。见杂阿含经四十。 　　 
