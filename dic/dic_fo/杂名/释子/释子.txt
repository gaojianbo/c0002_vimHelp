(杂名)释迦佛之弟子也。从释迦师之教化而出生，故名释子。大般若经四百五十三曰：‘非沙门，非释迦子。’楞严经六曰：‘奈何如来灭度之后，食众生肉，名为释子。’维摩经慧远疏曰：‘从佛释师教化出生，故名释子。’增一阿含经云：佛告诸比丘，有四姓出家者，无复本性，但言沙门释子。所以然者。生由我生，成由法成，其犹四大河皆从阿耨达池出。此方东晋安法师受业佛图澄，乃谓师莫过佛，宜通称释氏。后斯经来，悬合圣意。而道安法师乃印手菩萨一转也。复有四句分别：一、是释子，非沙门，乃王种也。二、是沙门，非释子，婆罗门也。三、是沙门，是释子，比丘也。四、非沙门，非释子，二贱姓也。梵&Sacute;&amacron;kyaputr&imacron;ya。 　　 
