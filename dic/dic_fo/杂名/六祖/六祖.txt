(杂名)禅宗衣钵相传凡六世。即初祖达摩，二祖慧可，三祖僧璨，四祖道信，五祖弘忍，六祖慧能，是为震旦六祖。正宗记：六祖慧能大师姓卢氏，新兴人，辞母直造黄梅东山。既得法，回南海法性寺，开东山法门，后归宝林寺。一日谓众曰：吾于忍大师处受法要，并及衣钵。今汝等信根纯熟，但说要法，衣钵不须传也。次年坐化，塔于曹溪，今南华寺是也。又，天台宗荆溪湛然，自智者大师起，适当六代故亦称曰六祖大师。 　　 
