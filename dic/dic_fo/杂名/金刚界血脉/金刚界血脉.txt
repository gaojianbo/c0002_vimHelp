(杂名)谓金刚界法师资相承之血脉也。据日本密家之说，其所传不一准。华严寺海云阿阇梨之所传者，其次第为大日，金刚萨埵，龙猛，龙智，金刚智，不空，惠果，义操，海云。慈恩寺造玄阿阇梨之所传者，其次第为大日，普贤金刚萨埵，曼殊室利，龙猛，龙智，金刚智，不空，惠果，义操，法全。传教大师之内证佛法血脉谱，其次第为毗卢遮那，金刚萨埵，龙猛，龙智，金刚智，不空，顺晓，最澄。但论金胎两部血脉之不同者，主为台密之说。东密以大日，金刚萨埵，龙猛，龙智，金刚智，不空，惠果，空海，为两部一具之血脉，不别立金刚界血脉。 　　 
