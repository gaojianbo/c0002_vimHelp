(杂名)此占察善恶业报经地藏菩萨所说，以小指许之木，切为一寸长，四面平，两头尖，其一平面书十善之一字，其反面书十恶之一字，合成十本之轮相，先于地藏菩萨前念十方之佛，归依三宝，焚香以之掷于净物之上，依其所现善恶文字之多少，而知其人宿世善业恶业之多少。经中举三种占法，此为占知宿世善恶业之一法也。是名轮相者，经中有二释：一以木片之形易转故，一以转邪见疑网而为正道故。 　　 
