(杂名)又曰金刚围山，金刚轮山。周绕世界之铁围山也。起世经二曰：‘诸余大山及须弥山王之外，别有一山，名斫迦罗(前代旧译云铁围山)。高六百八十万由旬，纵广亦六百八十万由旬。弥密牢固金刚所成，难可破坏。’无量寿经上曰：‘须弥山，及金刚铁围一切诸山。’同下曰：‘金刚围山，须弥山王。’[囗@又]指须弥山言：注维摩经一：‘肇曰：须弥山，天帝释所住，金刚山也。’探玄记十九曰：‘住金刚山顶者，即是此光明山也。’(光明山为须弥山之别名)。[囗@又](地名)长阿含经十八曰：‘南州有金刚山，中有修罗宫，所治有六千由旬。’八十华严经四十五菩萨住处品曰：‘东北方有处，名清凉山。(中略)海中有处，名金刚山。从昔以来，诸菩萨众，于中止住。现有菩萨，名曰法起，与其眷属诸菩萨众千二百人俱，常在其中而演说法。’此清凉山，即我国之五台山，金刚山，即日本河内之金刚山云。 　　 
