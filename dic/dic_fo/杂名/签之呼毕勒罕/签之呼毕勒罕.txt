(杂名)西藏新志中曰：‘宗喀巴经言：达赖六世班禅七世后，不复再来。故登座者，亦无复真观密谛。清高宗深知其弊，创颁金奔巴瓶一，送往西藏。设遇达赖或班禅示寂，则由驻藏大臣行文各路。民间有生子灵异，呈报确有征验者若干人，择日以金瓶使掣签。先七日，各寺喇嘛虔诚诵经。传知各呼图克图喇嘛等，齐集佛前。驻藏大臣监视。凡一呼毕勒罕出世，则写名签一枝，又写空签一枝，入于瓶内。如法诵经。若对众掣出空签，则名签之呼毕勒罕，认为不确。达赖班禅以下及各大呼图克图之承继法亦然。喇嘛承袭，自乾隆定制，至今不改。惟嘉庆十五年第八世达赖喇嘛之呼毕勒罕，灵征众着。由驻藏大臣奏闻请旨，不复瓶掣。此其特例也。’ 　　 
