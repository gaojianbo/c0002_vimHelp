(杂名)天竺之言语，由梵天禀承，故云梵语。西域记二曰：‘详其文字，梵天所制。原始垂则，四十七言也。(中略)因地随人，微有改变。语其大较，未异本源。而中印度特为详正。辞调和雅。与天同音。’俱舍论世间品曰：‘一切天众皆作圣言，谓彼言词同中印度。’依法相而论，二禅以上无寻伺之心(旧曰觉观)，故无言语，唯初禅梵天有之。次第禅门曰：‘初禅有觉观心则有语言法，二禅已上无之。’ 　　 
