(杂名)佛成等正觉时之座处。在摩朅陀国佛陀伽耶菩提树下。上达地面，下据金轮。一大石之顶平圆板者。俱舍论十一曰：‘唯此洲中有金刚座，上穷地际，下据金轮。一切菩萨将登正觉，皆坐此座上，起金刚喻定。以无余依及余处，有坚固力，能持此故。’智度论三十四曰：‘地皆是众生虚诳业因缘报故有，是故不能举菩萨欲成佛时实相智慧身，是时坐处变为金刚。有人言：土在金轮上，金轮在金刚上。从金刚际出如莲华台，直上持菩萨坐处令不陷没，以是故，此道场坐处名为金刚。’西域记八曰：‘菩提树垣正中有金刚座，昔贤劫初与大地俱起，据三千大千世界之中。下极金轮，上侵地际。金刚所成，周百余步。贤劫千佛坐之而入金刚定，故曰金刚座焉。证圣道所，亦曰道场。(中略)自入末劫，正法寖微。沙土弥覆，无复得见。佛涅槃后，诸国君王传闻佛说金刚座量，遂以两躯观自在像南北标界，东面而坐。闻诸耆旧曰：此菩萨像身没不见，佛法当尽。今南隅菩萨没过胸臆矣。’梵Vajia－&amacron;sana。 　　 
