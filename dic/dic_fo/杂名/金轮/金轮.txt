(杂名)世界之最底为风轮，此风轮依止虚空，其厚为十六亿由旬。其坚固如金刚。风轮之上有水轮，深八亿由旬。水轮之上有金轮，厚三亿二万由旬。径十二亿三千四百五十由旬。由轮形之金刚而成，故曰金轮。此金轮之上有九山八海，是为地轮。自水面至金轮，其深八万由旬。可以知地轮之厚矣。见俱舍论十。[囗@又]转轮圣王所感得之七宝之一。此轮宝有金银铜铁四种之差等，因之而生金轮王乃至铁轮王之优劣。俱舍论十二曰：‘谓铁轮王王一洲界，铜轮王二，银轮王三，若金轮王王四洲界。契经就胜但说金轮，故契经言：若王生在刹帝利种绍洒顶位，于十五日受斋戒时，沐浴首身受胜斋戒，升高台殿，臣僚辅翼。东方忽有金轮宝现，其轮千辐具足毂辋众相，圆净如巧匠成，舒妙光明来应王所。此王定是金转轮王，余转轮王应知亦尔。’唐则天称金轮圣神皇帝，用此事也。[囗@又]金轮圣王之略。尊帝王而言。 　　 
