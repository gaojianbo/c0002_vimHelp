(杂名)盐铁论曰：‘古者无出门之祭。今富者祈名岳望山川，椎牛击鼓，戏倡舞像。’按俗于远处进香，谓之朝山。据文则此俗之兴由于西汉。西藏新志中曰：‘其热心礼佛者，至不远千里而来拉萨，向达赖宫殿长跪，待达赖出。若得见者，荣幸无比，不吝献千百金；其不得见者，则望宫殿礼拜而回，更变家产，兑金银缝衣服内，沿途行乞至西藏，曰朝山。又曰朝活佛。(中略)人民见达赖及他高僧时，匍伏于地行敬礼。达赖以木板轻击其头，或抹以手，则欢喜欲狂。’ 　　 
