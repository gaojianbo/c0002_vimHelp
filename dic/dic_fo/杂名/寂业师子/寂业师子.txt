(杂名)释迦之异名，大日经疏四曰：‘是故无量应度众生四种魔军由此退散，是故号为寂业师子。’演密钞五曰：‘号为寂业师子者，偈中云释师子救世，具足应云释迦师子救世。偈以五字成句，故略去迦字但有释字。此释迦言，寻常翻译或但为能，或云能人。今云寂业者，盖依字门而立其名，谓前梵本偈中云赦吃也，赦即是奢字门也，奢者一切法寂义也。吃也者，上吃字是迦字门，为速合也。也字取声便故，遂成吃音。迦者，诠一切法造作义，造作即业也。由此故云寂业师子也。’ 　　 
