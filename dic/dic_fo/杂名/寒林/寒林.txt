(杂名)林葬之处，定一林为墓所，运死尸而弃于此，饲诸禽兽也。梵语尸陀，尸陀&Sacute;itavana，其林幽邃而寒故。又横死尸所，入之者畏而毛戴寒栗。故名寒林。玄应音义七曰：‘尸陀林，正言尸多婆那，此名寒林。其林幽邃而寒，因以名也。在王舍城侧，死人多送其中。今总指弃尸之处，为尸陀林者，取彼名之也。’释氏要览下曰：‘寒林，即西域弃尸处。僧祇律云：谓多死尸，凡入者可畏毛寒，故名寒林。’尸陀林者，寒林之逆翻，而非原语之正者。原语为&Sacute;ma&sacute;&amacron;na。相当于法显传之尸摩赊那(墓田)，名义集七之舍摩奢那(冢)。 　　 
