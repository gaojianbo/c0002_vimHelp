(杂名)佛最初所度之五比丘也。此五人自过去世以来俱为同伦，故曰俱伦。案五俱伦或作五拘邻，拘邻者，五比丘第一阿若憍陈如之别译也，然则俱伦，与俱邻，皆为梵语，五比丘中以拘邻为首，故略称之谓五俱伦也。无量义经曰：‘我起树王诣波罗捺鹿野园中，为阿若拘邻等五人，转四谛法轮。’应法记曰：‘鹿园在波罗奈国，佛始成道于中度五俱邻开化之初。’法苑珠林十一曰：‘菩萨于此鹿林，在五拘邻比丘所。’ 　　 
