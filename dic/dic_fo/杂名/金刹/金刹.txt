(杂名)塔之别名。又以金所造之刹竿，即塔上之九轮。刹者，梵语掣多罗，差多立罗，纥差怛罗等之讹略。本义为土田，国等，即佛刹，梵刹等是也。然西国之风，于高处立竿，其头置佛骨，其义同于土田，故指竿或塔名曰刹，今谓之金刹。但本名曰剌瑟胝。玄应音义一曰：‘刹又作擦，音察，梵言差多罗，此译云土田。经中或言国或云土者，同其义也。或作刹土者，存二音也。即刹帝利，名守田主者亦是也。浮图，名刹者，讹也，应言剌瑟胝。剌音力割切，此译云竿，人以柱代之，名为刹柱，以安佛骨，义同土田，故名刹也。以彼西国，塔竿头安舍利故也。’慧苑音义上曰：‘刹，具正云纥差怛多，此曰土田也。’法华经授记品曰：‘起七宝塔，高表金刹。’金刹元来之意，指佛之国土。中顷尊寺塔比于佛国，因得此名，高标其刹，以九轮之名也。 　　 
