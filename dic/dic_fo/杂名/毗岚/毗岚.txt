(杂名)又作毗蓝，鞞岚，毗蓝婆，鞞蓝婆，吠蓝婆，吠岚婆，吠岚僧伽。译曰迅猛风。暴风名。玄应音义一曰：‘毗岚，或作毗蓝婆，或作鞞岚，或云吠蓝，或作随岚，或言旋蓝，皆是梵之楚夏耳。此译云迅猛风也。’慧苑音义上曰：‘毗蓝风，正云吠蓝婆。吠者散也，蓝婆者所至也。曰：此风所至之处，悉皆散坏也。又云：毗者不也，蓝婆者迟也。谓此风行最极迅急也。旧翻为迅猛风是也。其水轮下风轮亦与此风轮同名也。’慧琳音义十三曰：‘吠岚僧伽，劫灾时大猛风名也。此风猛暴，能坏世界。’梵Vairambhaka。 　　 
