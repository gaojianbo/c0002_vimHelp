(杂名)又作迦提月，迦栗底迦月，羯栗底迦月，迦利邸迦月，迦剌底迦月，迦哩底迦么洗K&amacron;rttika等。安居竟之明日，三十日间，为比丘受迦絺那衣之时，故以之名月。但配月有新旧之别，南山旧译家，以四月十六日(阴历)为前安居之入日，故七月十五日为安居竟日，自其翌日十六日至八月十五日之三十日，为迦絺那月(此功德衣限于前安居之人)。行事钞上之四曰：‘若四月十六日结者，至七月十五日夜分尽讫，名夏竟。至明相出十六日后，至八月十五日已来，名迦提月。’玄奘义净新译家以五月十六日为前安居之入日，故八月十五日为竟日，自其翌日至九月十五日为迦提月。寄归传二曰：‘八月十六日，即是张羯絺那衣日。’同二曰：‘从八月半已后，名歌栗底迦月。江南迦提设会，正是前夏了时。’如此旧译家，涉于八月之前半，又新译家，跨于八月与九月之两月，故八月又翻九月。饰宗记六末曰：‘迦栗底迦，旧名迦提者讹，八月也。’西域记二曰：‘頞湿缚庾阇月，迦剌底迦月，末伽始罗月，当此从七月十六日至十月十五日。’慧琳音义十一曰：‘迦利邸迦，唐言昴星。每年九月十五日，月临昴宿故。取此星为九月名，古名迦提，讹略不正也。’ 　　 
