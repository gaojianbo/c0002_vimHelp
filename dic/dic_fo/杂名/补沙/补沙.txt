(杂名)Pu&sdotblw;ya，又作富沙、布洒、弗沙、佛星、孛星。星名。二十八宿中之鬼宿也。玄应音义八曰：‘沸星，或云佛星，或作孛星，或言弗沙星，皆音字讹也。正音富沙。依诸经云：如来成道出家皆用二月八日鬼宿合时，依日藏分经二月九日，曙夜属九日故。’宝星陀罗尼经四曰：‘富沙(唐言鬼宿)星生者有最上相，手中轮相犹如日轮。’可洪音义五曰：‘弗沙，此云鬼宿。’最胜王经七曰：‘布洒星日。’苏悉地经中曰：‘若作最上成就，应取上宿曜时。其中下法，类此应知。然诸宿中鬼宿为最，若作猛利成就，还依猛利宿曜时。’护摩法略钞曰：‘当知若值补洒星合日，作一切法皆得速成。’ 　　 
