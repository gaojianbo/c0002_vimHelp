(杂名)Sumeru，又作修迷楼，苏弥楼，须弥楼，弥楼。新作苏迷卢，苏迷嚧。山名。一小世界之中心也。译言妙高，妙光，安明，善积，善高等。凡器世界之最下为风轮，其上为水轮，其上为金轮即地轮，其上有九山八海，即持双，持轴，担木，善见，马耳，象鼻，持边，须弥之八山八海与铁围山也，其中心之山，即为须弥山。入水八万由旬，出水八万由旬，其顶上为帝释天所居，其半腹为四王天所居，其周围有七香海七金山，其第七金山外有碱海，其外围曰铁围山，故云九山八海。赡部洲等四大洲在此碱海之四方。注维摩经一曰：‘肇曰：须弥山，天帝释所住金刚山也。秦言妙高，处大海之中，水上方高三百三十六万里。’胜鬘宝窟中本曰：‘须弥，此言妙高，亦名安明，亦言善积。林公须弥留，此言善高，三百三十六万里。西域记一曰：‘苏迷卢山，唐言妙高山，旧曰须弥，又曰须弥娄，皆讹略也。四宝合成，在大海中。’慧琳音义一曰：‘或云须弥，山弥楼山，皆梵音声转不正也。正云苏迷嚧，唐云妙高山。四宝所成，故曰妙。出过众山曰高，或云妙光山，以四色宝光明各异照世故，名妙光也。’玄应音义六曰：‘须弥山亦言修迷楼山，正言苏弥卢，此译言妙光，亦云妙高山也。’俱舍论曰：‘妙高山王四宝为体，谓如次四面北东南西，金，银，吠琉璃，颇胝迦宝。’ 　　 
