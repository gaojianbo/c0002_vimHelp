(杂名)自七岁至十三岁之沙弥也。能驱逐乌鸟不使夺食之义。四分律三十四曰：‘尔时阿难有檀越家死尽，唯有一小儿在，将至佛所，头面礼足，在一面坐。佛知而故问：此是何等小儿？阿难以此因缘，具白世尊。世尊告言：何故不度令出家？答言：世尊先有制，不得度减年十二者，是以不度。佛问阿难：此小儿能驱乌，能持戒，能一食不？若能如是者，听令出家。阿难报言：此小儿能驱乌，能持戒，能一食。佛告阿难：若此小儿，尽能尔者，听度令出家。’ 　　 
