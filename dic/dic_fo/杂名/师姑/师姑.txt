(杂名)尼姑之称。按青州报恩寺大圣院清座主灵骨记云：先师姑度小姑二人，师姐座主度小师五人，又后周云门山大云寺重修壁龛记，女弟子骆氏，长名大师姑，次女小师姑，并见段松苓益都金石记，则此称由来已久。传灯录曰：‘有尼参保福从展。展问阿谁。侍者报曰：觉师姑。又五台智通忽大悟曰：师姑元是女人作。’按广异记，大历时，某寺尼令婢往市买饼。见朱自劝，问云：汝和尚好否？又云闻汝和尚未挟纩，今附绢二疋与和尚作寒具，婢承命持绢授尼，则唐时尼亦称和尚。鸡肋编云：京师尼讳师姑，号女和尚，有自来也。 　　 
