(杂名)Licchav&imacron;，又作利车，离奢，粟唱，隶车，黎昌，律车，梨车毗，离车毗，粟呫婆，粟呫毗等。毗舍离城刹帝利种之名也。译曰薄皮。其祖先从一胞肉中生，因有此名。又译为贵族豪族等。善见论十谓往昔波罗捺国王夫人怀妊，生一肉团，赤如木槿华。以为耻，盛之器中，作金薄，朱书波罗捺国王夫人所生，投之江中。有一道士将归，置之一处，过半月，一肉分为二片。又过半月，二片各生五胞。又经半月，一片为男，一片为女，男黄金色，女白银色。道士见之，以慈心力故，手指自然出乳，乳入子腹，道士号儿为离车子，汉云皮薄。又言同皮。二子长至十六，牧牛人共立宅舍，以女嫁男，拜男为王，女为夫人。后多生王子，以三次开广舍宅故，名毗舍离(毗舍离译广严)。慧琳音义六曰：‘栗舍毗王，豪族之类，是刹利种系也。又云离车毗童子，上旧名也。’同二十九曰：‘梨车毗童子，梵语讹也。正梵音粟聂毗，唐言贵族公子也。诸经或云离车子是也，聂音昌叶反。’西域记七曰：‘栗呫(昌叶反)婆子，旧言离车子，讹也。’ 　　 
