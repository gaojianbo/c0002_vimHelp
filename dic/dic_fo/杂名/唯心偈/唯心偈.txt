(杂名)指旧华严经第十一，夜摩天宫菩萨说偈品如来林菩萨所说之偈曰：‘心如工画师，造种种五阴。一切世间中，无法而不造。如心佛亦尔，如佛众生然。心佛及众生，是三无差别。’华严宗以为显唯心缘起之至极者，谓为心总。佛及众生为别心，总该一切万有故，迷则为众生，悟则为佛。心外无众生，心外无佛也。天台以此偈立三法妙。山外之解谓心乃能造之理，佛及众生乃所造之理，如华严宗言：山家之释谓心佛众生之三法，各具事理，为能造所造，显互具互融实相之意之偈也。 　　 
