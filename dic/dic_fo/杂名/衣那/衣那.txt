(杂名)俗云为脐带者，资道什记上曰：‘九界袈裟者，寻其根元，宿胎内时，自脐生物，犹如海草，本小末大也。譬如袋中纳物，自面前覆背边，而御寒热，令赤子生长。正垂出胎，乃向产门，逆头而生。尔时身先生，衣那后出，故谓后物。于是量赤子臂长，切其脐尾，而以吉酒洗见之时。于其衣那，有松文者，长命富贵之相也。若有竹文者，虽长命而贫穷也。或有龟文者，最短命不吉之相也。如是能见之已。以其脐尾埋清净处，供五节供等，成大黑氏神，是于我等大恩德者也。若致不法，令大鸟等食之，则成障碍神，频为祸祟矣。是名衣那荒神，故为报此恩，正称袈裟。而挂体上，修验行者结袈裟者，全是彼衣那形也。’(结袈裟即九界袈裟)。 　　 
