(杂名)俗人之别称。以天竺之波罗门及俗人，多服鲜白之衣故也。以是称沙门，谓之缁衣，或染衣。西域记二曰：‘衣裳服玩无所裁制，贵鲜白，轻杂彩。’道宣律师感通录曰：‘白衣俗服，佛严制断。’涅槃经疏十四曰：‘西域俗尚穿白，故曰白衣。’遗教经曰：‘白衣受欲，非行道人。’维摩经方便品曰：‘虽为白衣，奉持沙门清净律行。’智度论十三曰：‘白衣虽有五戒，不如沙门。’ 　　 
