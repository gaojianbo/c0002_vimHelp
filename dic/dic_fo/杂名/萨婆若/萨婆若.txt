(杂名)Sarvaj?a，又作萨云若，萨云若，萨云然，萨婆若，萨伐若，萨婆若囊，萨婆若那，萨婆若多，萨嚩吉娘，萨栰若，萨芸然等。译曰一切智。放光般若经十一曰：‘又云萨云然，此云一切智。’慧琳音义七曰：‘萨婆若，记也，正音萨嚩吉娘(二合)，唐言一切智。即般若波罗蜜之异名也。又云萨栰若心，梵语不正也。’圆觉大疏钞一曰：‘萨婆若，此云一切种智，即诸佛究竟圆满果位之智也。种谓种类，即无法不通之义也。谓世出世间种种品类无不了知故，云一切种智。故华严如来名号品中，列佛种种名。于中云：亦名一切义成。一切义成者，即翻梵语悉达多，为此言也。谓于一切义理悉皆通达成就，即是一切种智也。’ 　　 
