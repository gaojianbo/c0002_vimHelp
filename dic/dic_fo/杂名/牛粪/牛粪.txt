(杂名)梵语瞿磨夷，巨磨Gomaya，印度风俗以牛粪为最清净者，净物必用之。密教之仪轨，亦效之。以牛粪涂坛去污秽为法。大日经疏四，示牧牛场之迹造曼陀罗事曰：‘牛栏者西方聚落，牧牛共在一处，去村或十里五里，既积多时，牛屎尿遍地重积，梵俗以为净。’又说造坛之法曰：‘如是次第除诸过已，细治所掘之土稍稍填之，润以牛液筑令坚固，平正犹如手掌。次用瞿摩夷瞿模怛啰Gom&umacron;tra和合涂之，若浅略释者，此是牛粪及液为顺彼方俗以为清净故。’准胝陀罗尼经曰：‘瞿摩夷，唐云牛粪。’惟楞严经七曰：‘佛告阿难，若末世人愿立道场，先取雪山大力白牛食其山中地腻香草，此牛唯饮雪山清水其粪微细。’又，Gomay&imacron;。 　　 
