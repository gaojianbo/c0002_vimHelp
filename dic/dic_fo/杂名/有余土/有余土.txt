(杂名)具云方便有余土。四土之一。如阿罗汉断三界烦恼之圣者死后所生之处。故有余土者在三界之外。然小乘之宗义，谓阿罗汉得无余涅槃。则毕竟不生，无复生所，大乘之宗义则谓阿罗汉非毕竟不生。三界之生尽，则直生界外之有余土。故彼之所谓无余涅槃，尚为有余涅槃。是大小乘之差别也。为无明未尽之人所生之土，故名有余土。天台之观经疏曰：‘方便有余者，修方便道，断四住惑，故曰方便。无明未尽，故言有余。’ 　　 
