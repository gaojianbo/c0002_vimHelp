(杂名)有部宗之相传，佛灭后百年，异世第五师，优婆毱多之下，有弟子五人。是曰同世五师。三论玄义曰：‘同世五师者：一、昙无德，二、摩诃僧祇，三、弥沙塞，四、迦叶维，五、犊子部。’然大集经二十三，则为一、昙摩毱多，二、萨波若帝婆，三、迦叶毗部，四、弥沙塞部，五、波蹉富罗。是等唯为一种之相传，非有确实之证佐。此同世之五师，为律部之分派，上出者非师名，分派之名也。善见律二述传统，谓‘目犍连子帝须临涅槃，付弟子摩哂陀，摩哂陀是阿育王儿也，持律至师子国。摩哂陀临涅槃，付弟子阿栗吒，从尔已来，更相传授至今日。我今说往昔师名，从阎浮利地持律藏至师子国，第一名摩哂陀，第二名一地臾，第三名帝郁帝臾，第四名参婆楼，第五名拔陀沙，云云。’此巴利律文之Mahinda　I&tdotblw;&tdotblw;hiya　Sambala　Bhaddan&amacron;ma也。此五师与上出之五派，似非可一致者，其传统中律文之次下惟见昙无德之名。 　　 
