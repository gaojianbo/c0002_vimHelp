(杂名)阎魔王之公判庭。十王经曰：‘大城四面周围铁墙，四方开铁门，左右有檀荼幢，上安人头形，人能见人间，如见掌中庵罗果。右黑闇天女幢，左泰山府君幢，(中略)左神记恶，形如罗刹，常随不离。悉记小恶，右神记善，形如吉祥，常随不离，皆录微善。总名双童。(中略)其王以簿推问亡人，算计所作，随恶随善而断分之。’药师经曰：‘诸有情有俱生神，随其所作，若罪若福，皆具书之，尽持授与琰魔法王。尔时彼王，推问其人，算计所作，随其罪福而处断之。(中略)彼琰魔王，主领世间名籍之记，若诸有情，不孝五逆，破毁三宝，坏君臣法，毁于信戒。琰魔法王，随罪轻重，考而罚之。’参照焰魔天曼陀罗条。 　　 
