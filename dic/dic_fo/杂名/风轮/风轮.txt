(杂名)此世界之最下底，风轮下，虚空也，但准于后三轮名之为空轮，合为四轮。俱舍论十一曰：‘先于最下依止虚空有风轮生，广无数，厚十六亿踰缮那。’虚空者即空轮也，此空轮之上风轮生，风轮之上水轮生，水轮之上金轮生，上有九山八海。轮者取其形横圆，且其体质坚实而名之也。俱舍论十二曰：‘如是风轮其体坚密，假令有一大诺健那以金刚轮奋威悬击，金刚有碎风轮无损。’ 　　 
