(杂名)甘肃敦煌县东南有鸣沙山，其麓有三界寺，寺旁石室千余，旧名莫高窟，俗名千佛洞，以四壁皆佛像也。清光绪庚子，有道士扫除积沙，于复壁破处，见一室，内藏书甚富，发之。皆唐及五代人所手写，并有雕本，佛经尤多，盖西夏兵革时，保存于此也。英人史泰英，法人伯希和，先后至其地，皆择完好者捆载而去，陈于彼国博物院中。至我国政府更往搜求，精好者已不可得。近人据伯希和所得本印行者，有敦煌石室遗书，鸣沙石室古佚书二种，皆前所未见之秘笈也。 　　 
