(杂名)宋沈括梦溪笔谈曰：延州天山之颠，有奉国佛寺，二庭中有一墓，世传尸毗王之墓也。尸毗王出于佛书大智论，言尝割身肉以饲饿鹰，至割肉尽。今天山之下，有濯筋河，其县为肤施，亦与尸毗王说相符。按汉书肤施，乃秦县名，此时未有佛书，疑后人附会县名为说。庆历中施昌言镇鄜延，乃坏奉国寺为仓，发尸毗墓，得千余秤炭。其棺椁皆朽，有枯骸尚完，胫骨长二尺余，颅骨大如斗。并得玉环玦七十余件，玉冲牙长仅盈尺，皆为在位者所取。金银之物，入于役夫。 　　 
