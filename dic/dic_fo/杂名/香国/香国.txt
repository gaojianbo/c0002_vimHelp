(杂名)佛国之名。维摩诘经曰：‘有国名众香，佛号香积。其国香气，比于十方诸佛世界人天之香，最为第一。其界一切，皆以香作楼阁。经行香地，苑园皆香。其食香气，周流十方无量世界，时彼佛与诸菩萨方共食。有诸天子，皆号香严，供养彼佛及诸菩萨。维摩诘化作菩萨，到众香界。礼彼佛足，愿得世尊所食之余。于是香积如来，以众香钵，盛满香饭，与化菩萨。须臾之间，至维摩诘舍，饭香普熏毗耶离城，及三千大千世界。’沈约文曰：‘虽果谢庵园，饭非香国。而野粒山蔬，可同属餍。’ 　　 
