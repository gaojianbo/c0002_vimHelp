(杂名)黄金色之人，指佛而言。又以金属造之佛像也。僧史略上曰：‘案释老志曰：释氏之学，闻于前汉。武帝元狩年中，霍去病获毗邪王金人。帝以为大神，列甘泉宫，烧香跪拜，此佛法流传之始也。’琅琊代醉编三十一曰：‘汉武故事云：浑邪王杀休屠王以其众来降，得其金人之神，置之甘泉宫。金人皆长丈余，其祭不用牛羊，唯烧香礼拜。上使依其国俗祠之，此神全类于佛。’释门正统四曰：‘后汉明帝永平七年，帝梦金人顶佩日光飞至殿庭。旦以问群臣，大学士傅毅奏曰：西方有圣人号佛，陛下所梦必此也。’后汉佛老志曰：‘明帝寝南殿，梦金人身长丈六，顶佩日光，胸题卍字。’ 　　 
