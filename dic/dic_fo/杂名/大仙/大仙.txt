(杂名)Mahar&sdotblw;i，行道而求长生之人名为仙，佛子为仙中之极尊，故称为大仙。涅槃经称佛为大仙，仁王经，称缘觉为大仙，涅槃经二曰：‘大仙入涅槃，佛日坠于地。’仁王经上曰：‘大仙缘觉。’探玄记四曰：‘涅槃中名佛，为大仙也。’祖庭事苑二曰：‘汉明帝问摩腾法师：佛道中亦有仙号不？曰：仙者并修梵行多诸技术，是以为世所尚。佛初成道坐于菩提树下，世人未识是佛，光明显照。咸言摩诃大仙未曾有也！舍利弗目连等坐卧空中神化自在，各相读言此是大仙弟子也！佛以随机应现仙号生焉。’ 　　 
