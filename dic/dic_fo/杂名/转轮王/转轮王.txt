(杂名)梵曰斫迦罗代棘底曷罗阇Cakravarti－raja，又作遮迦越罗，转轮圣王，转轮圣帝，转轮王，轮王。此王身具三十二相，即位时，由天感得轮宝，转其轮宝，而降伏四方，故曰转轮王。又飞行空中，故曰飞行皇帝。在增劫，人寿至二万岁以上，则出世，在灭劫，人寿自无量岁至八万岁时乃出世。其轮宝有金银铜铁四种。如其次第领四三二一之大洲，即金轮王为四洲，银轮王为东西南之三洲，铜轮王为东南之二洲，铁轮王为南阎浮提之一洲也。俱舍论十二曰：‘从此洲人寿无量岁乃至八万岁，有转轮王生。灭八万时有情富乐寿量损减众恶渐盛，非大人器，故无轮王。此王由轮旋转应导，威伏一切，名转轮王。施设足中说有四种，金银铜铁轮应别故，如其次第。胜上中下逆次能王，领一二三四洲。(中略)契经云：若王生在刹帝利种绍洒顶位，于十五日受斋戒时，沐浴首身，受胜斋戒，升高台殿，臣僚辅佐。东方忽有金轮宝现，其轮千辐，具足毂辋，众相圆净如巧匠成，舒妙光明来应王所，此王定是金转轮王。余转轮王应知亦尔。’智度论四曰：‘问曰：转轮圣王有三十二相，菩萨亦有三十二相，有何差别？答曰：菩萨相者有七事胜转轮圣王。菩萨相者：一净好，二分明，三不失处，四具足，五深入，六随智慧行不随世间，七随远离。转轮圣王相不尔。’[囗@又](天名)十王之第十，殿居幽冥沃燋石外正东，直对世界五浊之处。设有金银玉石木板奈何等桥六座，专司各殿解到鬼魂分别核定发往投生，每月汇记细数，交第一展殿注册，送呈酆都。 　　 
