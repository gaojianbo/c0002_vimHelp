(杂名)一作周罗，首罗，译言小髻，小髻云周罗发。沙弥得道时，顶留五三小髻，至和尚前，互跪，和尚乃剃除此小髻也。行事钞下四曰：‘与剃发时，当顶留五三周罗发，来至和尚前互跪。和尚问云：今为汝去顶发可？答言尔便为除之。’同资持记曰：‘周罗，经音义云：此翻为小，梵僧云小髻也。留五三者趣举其数，留一亦得。准知落发亦是和尚，恐其烦久，故令阇梨为除余者，但留少许和尚亲落。’起世因本经一曰：‘周罗，隋言髻也。外国人顶上结少许长发为髻。’玄应音义十八曰：‘周罗，此译云小也，谓小髻也。’探玄记八曰：‘周罗此云顶发。’释氏要览上曰：‘周罗发，即今亲教和尚最后为剃顶上发也。梵语周罗，此云小结。’梵S&umacron;rya。 　　 
