(杂名)有三释：或云口，或云面颜，或云鼻下与口上之中间。唐华严经一曰：‘即于面门众齿之间，放佛刹微尘数光明。’涅槃经一曰：‘从其面门放种种光。’临济录曰：‘有一无位真人在汝面门出入。’探玄记三曰：‘面门者诸德有三释：一云是口，一云是面之正容，非别口也。光统师云：鼻下口上中间是也。(中略)今释，依梵语称面及口并门。悉名目佉(Mukha)，是故翻此为面门也，故知此中通举其事。’ 　　 
