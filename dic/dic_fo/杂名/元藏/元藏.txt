(杂名)元代所刻之大藏经也。又曰元本。刻于杭州路余杭县白云宗南山大普宁寺。以思溪福州二本校勘之。始于元世祖至元十四年，至至元二十七年而雕造竣功。总计一千四百二十二部，六千一十七卷，五百五十八函。其中有大乘经五百二十八部，二千一百七十四卷。小乘经二百四十二部，六百二十一卷，大乘律二十五部，五十二卷。小乘律五十四部，四百三十九卷。大乘论九十七部，五百二十三卷。小乘论三十六部，七百二十卷。贤圣传记录一百八部，五百四十四卷。续入藏三百三十二部，九百四十四卷。其函号部数等，大与宋藏同。 　　 
