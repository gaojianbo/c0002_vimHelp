(杂名)凡造塔用木或石叠累而成，故皆有缝棱级层，若以一块石造之，则无缝棱级层，此之无缝塔，世所谓卵塔也。无缝塔之形如鸟卵，故云卵塔。无缝塔之语，出于忠国师。传灯录(南阳忠国师章)曰：‘师以化缘将毕，涅槃时至，乃辞代宗。代宗曰：师灭度后，弟子将何所记？师曰：告檀越，造取一所无缝塔。曰：就师请取塔样。师良久曰：会么？曰不会。师曰：贫道去后，有侍者应真，却知此事。’ 　　 
