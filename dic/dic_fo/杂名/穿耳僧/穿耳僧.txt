(杂名)印度之僧，多系耳环，谓之穿耳僧。风穴众吼集指达磨为穿耳客。西域记七曰：‘阿避陀羯刺拏僧伽蓝，唐言不穿耳。(中略)昔大雪山北睹货罗国有乐学沙门，二三同志礼诵余闲，每相谓曰：妙理幽玄，非言谈所究。圣迹明着，可足趾相寻。(中略)既至印度，寓诸伽蓝，轻其边鄙，莫之见舍。外迫风露，内累口腹。颜色憔悴，形容枯槁。时此国王出游近郊，见诸客僧，怪而问曰：何方乞士，何所因来？耳既不穿，衣亦垢弊。(中略)王闻其说，用增悲感。即斯胜地建立伽蓝。白氎题书，为之制曰：我惟尊居世上，贵极人中，皆三宝之灵佑也。既为人王，受佛付嘱。凡厥染衣，吾当惠济。建斯伽蓝，式招羁旅。自今已来，诸穿耳僧，我此伽蓝不得止舍。’ 　　 
