(杂名)Ca&ndotblw;&ddotblw;&amacron;la，又作旃荼罗。译曰屠者，严炽，执暴恶人，下姓等。在四姓之外。以屠杀为业者。男曰旃陀罗。女曰旃陀利。玄赞九曰：‘旃陀罗，云屠者不律仪也，正言旃荼罗，此云严炽。恶业自严，行持标帜，摇铃持竹为自标故。’玄应音义三曰：‘旃陀罗，或云旃荼罗，此云严炽，谓屠杀者种类之名也，一云主杀人狱卒也。案西域记云：其人若行则摇铃自标，或拄破头之竹，若不然王即与其罪也。’法显传曰：‘旃荼罗，名为恶人，与人别居，若入城市则击木以自异，人则识而避之不相搪揬。’同二十三曰：‘旃荼罗，此云执暴恶人，亦言恶杀。’阿育王经三曰：‘旃陀利女，翻下姓。’ 　　 
