(杂名)西藏新志中曰：‘大召在拉萨之大召内，名曰老木郎，唐时所建，楼高四层。上有金殿五座，宏敞庄丽，中殿供大佛，名觉释迦摩尼。自中国随唐文成公主至西藏者，年甫十二，在西域成圣。或谓请铸于中国者，左廊有唐文成公主及西藏王赞普(特勒德苏隆赞)，并巴布国王女像(赞普之前妻)，其内神佛数以万计，皆用大铜釭满贮黄油以点灯。惟文成公主前，不点黄油灯。楼顶东南隅之金殿，内有百喇末殿，神名百喇末，系文成公主成圣之神。神灵显赫，人民敬畏。(中略)殿门外前廊壁上，绘唐三藏师徒四人之像。’ 　　 
