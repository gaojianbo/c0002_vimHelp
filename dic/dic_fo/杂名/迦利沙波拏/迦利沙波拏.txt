(杂名)又作羯利沙钵那，羯利沙钵拏，迦利沙般拏，迦利沙婆拏，罽利沙盘，迦利沙钵拏等。钱量名。译曰贝齿。四百钱。慧琳音义十三曰：‘羯利沙钵拏，金名也。计直可当四百钱一颗金也。颗颗圆大如江豆也。’同二十九曰：‘迦利沙波拏，此云贝齿。’玄应音义二十一曰：‘羯利沙钵拏，亦作迦利沙钵拏，声之转也。钵拏，此云铜钱。十六钵拏，为一迦利钵拏。’同二十二曰：‘迦利沙般拏。’俱舍宝疏二十二曰：‘婆沙一百八十一云：不取现在一迦履沙弥拏。’同注曰：‘钵拏，此云钱。一迦履沙，当十六贝珠。八十贝珠，当一钵拏。十六钵拏，名迦履沙钵拏。杂心论翻迦履沙钵那为一钱，谬也。’金光明最胜王经六义净注曰：‘此是根本梵音，唯是贝齿，而随方不定。或是贝齿，或是金银铜铁等钱。然摩揭陀，现今通用。一迦利沙波拏，有一千六百贝齿，总数可准知。若准物直，随处不定。’可洪音义二曰：‘羯利沙钵那，或云迦利沙钵那，或云罽利沙般，此云铜钱。十六钱为一羯利沙钵拏也。又僧祇律云：十九古钱为一罽利沙槃。’梵K&amacron;r&sdotblw;&amacron;pa&ndotblw;a。 　　 
