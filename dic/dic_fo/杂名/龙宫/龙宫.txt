(杂名)龙王之宫殿，在大海之底。为龙王之神力所化作。海龙王经请佛品说海龙王诣灵鹫山，闻佛说法，信心欢喜，欲请佛至大海龙宫供养。佛许之。龙王即入大海化作大殿。无量珠宝，种种庄严，且自海边通海底造三道宝阶，恰如佛往昔化宝阶自忉利天降阎浮提时。佛与诸比丘菩萨共涉宝阶入龙宫。受诸龙供养，为说大法。 　　 
