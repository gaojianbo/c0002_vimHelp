(杂名)Br&amacron;hma&ndotblw;a，天竺四姓之一。具云婆罗贺摩拏，又云没啰憾摩。译为外意、净行、净志、静志等。奉事大梵天而修净行之一族。玄应音义十八曰：‘婆罗门，此言讹略也。应云婆罗贺摩拏，此义云承习梵天法者。其人种类自云，从梵天口生，四姓中胜故独取梵名，唯五天竺有，诸国即无。经中梵志亦此名也。正言静胤，言是梵天之苗胤也。’慧琳音义二十六曰：‘婆罗门，此俗人也。谓净行高贵舍恶法之人，传学多闻者也。’希麟音义八曰：‘婆罗门，不正梵语也。应云没啰憾摩，此云净行，或云梵行。自相传云：我从梵王口生，独取梵名，世业相传习四围陀论。’俱舍颂疏贤圣品三曰：‘此云净志，远烦恼故，同勤息义。’仁王经良贲疏中二曰：‘婆罗门，此云静志。’俱舍光记一曰：‘婆罗门法。七岁以上在家学问，十五已去，学婆罗门法，游方学问。至年四十、恐家嗣断绝，归家娶妻，生子继嗣，年至五十入山修道。’智度论十曰：‘在家中七世法净，生满六岁皆受戒，名婆罗门。’寄归传四曰：‘五天之地皆以婆罗门当贵胜，凡有座席并不与余三姓同行。’注维摩二曰：‘肇曰：婆罗门，秦言外意。’毗奈耶杂事一曰：‘见诸婆罗门。以自三指点取白土，或以白灰抹其额上，以为三画。’[囗@又]国名。见婆罗门国条。 　　 
