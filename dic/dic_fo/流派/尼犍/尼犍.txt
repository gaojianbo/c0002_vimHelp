(流派)Nirgrantha，又作尼虔，尼干，尼健。六大外道之一。尼犍具曰尼犍陀。译曰离系，不系，无结。离三界系缚之义也。是为外道出家之总名。但此外道，特修裸形涂灰等离系之苦行，故取总名为别名。自佛法毁之，名曰无惭。以彼母之名名为若提J?&amacron;t&imacron;，译曰亲友。彼为其子，故曰尼干陀若提子Nirgranthaj?&amacron;tiputra，又师之门徒，曰尼干陀弗咀罗Nirgranthaputra，尼干子，尼干陀子。弗咀罗译为子，指称门徒。注维摩经三：‘肇曰：尼犍陀其出家总名也。如佛法出家名沙门，若提母名也。其人谓罪福苦乐本有定因，要当必受，非行道所能断也。’法华文句记九曰：‘在家事梵名梵志，出家外道通名尼干。’唯识述记一本曰：‘尼虔子，今言尼犍陀弗咀罗，翻为离系子。苦行修胜因名为离系，露形少羞耻，亦名无惭。本师称离系，是彼门徒，名之为子。’同一末曰：‘以其露形，佛法毁之曰无惭，即无惭羞也。’慧琳音义二十六曰：‘尼干陀此云无继，是外道总名也。若提云亲友，是母名。’玄应音义六曰：‘尼干或作尼干陀，应言泥健连他，译云不系也。’同十曰：‘其外道，拔发露形，无所贮蓄，以手乞食，随得即啖也。’俱舍光记十五曰：‘离击，梵云尼干陀。彼谓内离烦恼击缚，外离衣服击缚，即露形外道也。’ 　　 
