(流派)日本神道之一派，两部神道之对。神代不混外教，纯粹相续之意，其教相亦有用天台真言之教理仪式者。其言曰神道者根本也，儒教者，枝叶也，佛法者，华实也。故依世间显露之浅义，别佛为本地，神为垂迹，依隐幽之密义，则神为本地，佛为垂迹也。如真言之秘密，单为秘密而浅，神道之密义，隐密而存深义。相承有相传、传授、面授、口诀之四重。又立影像、光气、向上、底下之四位，授神道护摩，宗源行事，十八神道等云。 　　 
