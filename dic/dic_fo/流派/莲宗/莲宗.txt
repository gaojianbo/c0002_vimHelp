(流派)奉莲社之旨趣，愿求莲邦之宗门也。莲宗宝鉴自叙曰：‘东晋远公祖师，因听弥天法师讲般若经，豁然大悟。(中略)游止庐山，与高僧朝士结缘修行，故云诸教三昧其名甚众，功高易进念佛为先，因以莲宗名其社焉。’又曰：‘元贞元元年正月，述明居士燕觉道破衣和尚，钦奉圣旨敕开莲宗善法堂护持教法。贞元二年正月又钦奉圣旨，赐通慧大师莲社正宗。’云栖弥陀经疏钞二曰：‘六趣众生，则中阴之身自求父母，往生善士，则一弹指顷莲华化生。是莲华者，乃卸凡壳之玄宫，安慧命之神宅。往诣之国，号曰莲邦。同修之友，号曰莲佑。约禅诵之期，号曰莲漏。定趣向之极曰莲宗，重其事也。’ 　　 
