(流派)依中论等三论而立宗，故名三论。言祖师之血脉则以文殊菩萨为高祖，马鸣为次祖，龙树为三祖。龙树有二弟子，分二流，一者龙树，龙智，清辨，智光，师子光，一者龙树，提婆，罗睺罗多，沙车王子，罗什。罗什来中国，尽译三论，为此土之高祖。弟子事之者称三千人。以道融，僧睿，僧肇，道生，为尤着。称关中四杰。道生后有昙济，僧瑾，道猷。昙济后有道朗。道朗后有僧诠。时当北齐之初。法统将绝。诠再兴之。诠后有法朗。辨公，慧勇，慧布。以法朗为尤着。嘉祥大师吉藏出其门。三论宗于以大成。嘉祥已前称古三论，又称北地之三论。嘉祥已后谓之新三论，又云南地之三论。诸祖中特定嘉祥为太祖。而北方又加龙树之智度论称四论宗。惟不盛。寄归传一曰：‘所云大乘无过二种：一则中观，二乃瑜伽。中观则俗有真空体虚如幻，瑜伽则外无内有事皆唯识。’是三论法相之二宗也。 　　 
