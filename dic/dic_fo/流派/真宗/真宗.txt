(流派)真实之宗旨，是各称自所信之宗也。又明真如法相实理之宗旨，如云性宗，天台之别教，华严之终教已上是也。观经散善义曰：‘真宗难遇。’五会法事赞本曰：‘念佛成佛是真宗。’慈恩传八曰：‘臣等夙敬真宗，幸窥天藻。’广百论释论曰：‘重显真宗，遗彼余疑。’教行信证化卷曰：‘钞真宗诠，摭净土要。’大乘义章一曰：‘辨此实性，故曰真宗。’五教章上曰：‘四真宗涅槃华严等明佛性法界真理等。’ 　　 
