(流派)禅宗之一派，以虎丘绍隆为祖，绍隆住虎丘山，故有此称。初杨岐下三世孙有圜悟克勤，门叶颇多，道化布海内。绍隆与宗杲，皆受法于克勤，宗杲之法系，称大慧派，绍隆之法脉，号虎丘派。绍隆门风孤峻，得法者仅有应庵昙华一人。法孙有密庵，咸杰，禾山，心鉴等八人。密庵下破庵祖先，松源崇岳，曹源道生等辈出，法道大兴。元代以后，其门流更奔溢至日本，可谓盛矣。见佛祖通载，五灯会元等。 　　 
