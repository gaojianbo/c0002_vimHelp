(流派)又曰执一语言部。梵名猗柯毗毗与婆诃利柯Ekavyavah&amacron;rika，又Ekabyohara，或作鞞婆诃罗。小乘二十部之一。为佛灭二百年顷，由大众部中分裂之一派。从大众部现在有体过未无体之说而出。立一切法无有实体但有假名之说。故有此名。异部宗轮论，谓此部之说，世出世法，皆无实体，但有假名。名即说也。意谓诸法为唯一之假名。无体可得。即乖于本旨。所以分别名一说部。从所立为名也。慈恩及贤首分小乘二十部为六宗，名此部为诸法但名宗。判为分通大乘。文殊问经卷下注执一语言曰：‘所执与僧祇同，故言一也。’虽然，非也。何则，若其所执，与大众部(僧祇)之本旨相同，则无立别部之必要也。 　　 
