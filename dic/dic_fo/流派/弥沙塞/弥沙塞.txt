(流派)Mahi&sacute;&amacron;sak&amacron;&hdotblw;，律部之名。译曰化地。就宗计而义翻为不着有无观。优婆毱多五弟子之一。此律主之部宗称为弥沙塞或化地部。律本名五分律。支那译有三十卷。律藏分派五部之一也。又小乘十八部中有化地部，佛灭三百年中自一切有部别立者。玄应音义二十三曰：‘化地部，第三百年中从一切有部出也。梵言摩醯奢娑迦，亦言弥喜舍娑柯，此云地，亦教地，或言正地，人名也。但此罗汉在俗为王国师，匡化土境，故名化地。今入佛法，佛法如地，又匡化之，故以名也。旧名弥沙塞者，讹也。’可洪音义三曰：‘弥沙塞，律部师宗名也，亦云弥沙翼，亦云弥嬉舍娑柯，此云化地。’南山戒疏一上曰：‘弥沙塞，此云不着有无观。’拾毗尼义钞上一曰：‘弥沙塞，此云广解义，亦名不着有无，法名五分。’又曰：‘弥沙塞者，人名。此人禅思入微，究畅玄旨，着青袈裟。’大集经二十二曰：‘我涅槃后，我诸弟子，受持如来十二部经，读诵书写，不作地相水火风相虚空识相，是故名当弥沙塞部。’ 　　 
