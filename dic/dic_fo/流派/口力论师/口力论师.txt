(流派)印度之外道，以虚空为万物之真因者。或作因力论师，恐是写误。外道小乘，涅槃论曰：‘外道口力论师说，虚空是万物之因，最初生虚空，虚空生风，风生火，火生煗，煗生水，水即冻凌，坚作地，地生种种药草，种种药草生五谷生命，是故我论中说命是食，后时还没虚空，名涅槃。’是也。至于口力之义，古来不见其说。或谓虚空生风，比诸口内发呼气，故立此称，此说似迂远。恐以此外道计生命即为食，藉所谓口之力而活，故得其名耳。又见华严玄谈八等。 　　 
