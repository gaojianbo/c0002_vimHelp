(流派)S&amacron;&mdotabv;khya，正曰僧企耶，译曰数。外道之论名。玄应音义十曰：‘僧佉，此语讹也，应云僧企耶，此云数也。其论以二十五根为宗，旧云二十五谛。’唯识述记一末曰：‘梵云僧佉，此翻为数，即智慧数。数度诸法根本立名，依数起论名为数论，论能生数亦名数论。’百论疏上之中曰：‘僧佉，此云制数论，明一切法不出二十五谛，故一切法摄入二十五谛中，名为制数论。’法华文句八曰：‘僧佉此云无顶，因人名论。’见数论条。 　　 
