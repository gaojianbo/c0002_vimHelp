(流派)禅宗五家之一。出所有二说：一为取曹溪六祖慧能及六世孙。洞山之名，二为取第二祖曹山，第一祖洞山之名。后者颠倒行次，为语便也。祖庭事苑七曰：‘曹山即洞山之嗣子，今不言洞曹言曹洞者。亦犹慧远即慧持之的兄但言持远而不言远持，盖由语便而无他。丛林或指曹为曹溪，盖不知世裔来历之远近，妄自牵合。’然以前者为近于真也，案曹洞宗源出六祖弟子行思，传希迁，希迁传药山，药山传云岩，云岩传良价禅师。住瑞州洞山，洞山传本寂禅师。住抚州曹山，其说立五位君臣以为宗要。五位者，正中偏，偏中正，正中来，偏中至，兼中到，是也。君为正位，臣为偏位。正位即空界，偏位即色界。 　　 
