(流派)Lok&amacron;yatika，又作路柯耶胝柯，路伽耶，路伽耶陀。译作顺世。四卷楞伽经谓之恶论，七卷楞伽经谓之世论。外道之名。随顺世间之凡情，计执是常是有等者。法华经安乐行品曰：‘赞咏外书，及路伽耶陀，逆路伽耶陀者。’嘉祥法华义疏十曰：‘路伽耶陀者，旧云是恶解义。(中略)注经云：路伽耶陀者，如此方礼仪名教儒墨之流也。(中略)又言：路伽耶陀，翻为世间行。’慧琳音义十五曰：‘路伽耶经，梵语，此名恶论义，正梵音云路伽耶底伽。此则顺世外道，随顺世间凡情所说，执计之法是常是有等。’法华玄赞九曰：‘路伽耶陀者，先云恶答对人，正言路伽也底迦，云顺世外道。’真谛译天亲摄论释二曰：‘路柯耶胝柯说，世间一切因，唯有宿作。’ 　　 
