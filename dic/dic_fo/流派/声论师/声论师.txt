(流派)依唯识论有二种：一为波罗门师之计。崇奉四吠陀论，谓其论之声，为诵诸法实义之梵王声，故是常住，他声不契实义，则为无常者。一为学习声论即毗伽罗论者之计。此中有声显论师与声生论师之二派。声之性，本来实有常住，待寻伺等缘为名句文而显于世也。其名句文之音响，谓是无常，声显论师也。谓其非有本来实有之声性，待缘始生，生已，则常住不灭者，是声生论师也。已上二种中，于因明而对论者，后之声显声生声论师也。唯识述记一末曰：‘明论声常，是波罗门等计。明论者先云韦陀论，今云吠陀论。吠陀者明也，明诸实事故。彼计此论声为能诠定量表诠诸法，诸法楷量，故是常住，所说是非皆决定故。余非楷量，故不是常。设有少言称可于法多不实故，亦名非常，梵王诵者而本性有。’又曰：‘待缘显者声显也，待缘发者声生也，发是生义，声皆是常。’ 　　 
