(流派)Mahi&sacute;&amacron;saka，小乘二十部之一。佛灭后三百年由说一切有部而别立者。此部之主，本是国王，为领有土地之人，故名化地部也。宗轮论述记曰：‘此部之主，本是国王，王所统领国界地也。化地上人庶，故言化地。舍国出家，弘宣佛法，从本为名，名化地部。真谛法师云：正地部本是王师，匡正本境，舍而弘法，故言正地，亦稍相近。文殊问经言大不可弃(是部主之名)，非也。’玄应音义二十三曰：‘化地部，第三百年中从一切有部出也，梵言磨醯奢娑迦，亦名弥喜舍。娑迦此云地，亦教地，或言正地，人名也。旧名弥沙塞，讹也。’当部虽为上座部系统，然其所说颇近大众部。即称现在有体，过未无体者，于见道主张以空无我之行相而现观一时，亦否定无有中有，许五识有杂染之力，立九无为说，立预流果有退罗汉果无退之说。所谓法无去来宗也。 　　 
