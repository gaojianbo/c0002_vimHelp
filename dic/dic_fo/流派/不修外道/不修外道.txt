(流派)十种外道之一。六师中删阇夜毗罗胝子之所计也。谓不必求道，经生死劫数，则苦尽而自得涅槃，如缕丸转高山，缕尽则自止。此外道由得五通，而见过去八万劫之事，八万劫之外则无所见。因指八万劫以前为冥谛涅槃。注维摩经三云：‘肇曰：其人谓道不须求，经生死劫数苦尽自得。如缕丸转于高山，缕尽自止，何假求耶？’行事钞下四之二曰：‘不修外道，以却顺观见八万劫，外更不见境，号为冥谛涅槃。如转缕丸高山，缕尽丸止，何须修道？’ 　　 
