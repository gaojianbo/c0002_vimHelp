(流派)具云末尼火祆教。为波斯国之火教也。末尼为宝珠，火祆言其光明，即彼教之神体太阳也。佛祖统纪三十九曰：‘唐太宗贞观五年，初波斯国苏鲁支，立末尼火祆教，敕于京师立大秦寺。’，‘祆，火烟反，胡神，即外道梵志也。波斯国在西海，此云大秦。’同四十一曰：‘代宗永泰三年，敕回纥奉末尼者，建大云光明寺。’同四十二曰：‘五代梁末帝贞明六年，陈州末尼，聚众反，立母乙为天子，朝廷发兵擒母乙斩之。其徒以不茹荤饮酒，夜聚淫秽。画魔王踞坐，佛为洗足。云佛是大乘，我法乃上上乘，其上慢不法有若此。’ 　　 
