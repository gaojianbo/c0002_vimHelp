(流派)支那十三宗之一。依涅槃经而弘布佛性常住之旨之宗也。自北凉之昙无谶初译此经，宋之慧成，昙无成，僧庄，道汪，静林，慧定，昙斌，超进，法瑶，道登，昙度，道成诸师，制疏作章。弘布甚盛。在隋则净影，智徽，法砺，道绰等，多以涅槃为宗。至唐朝道宣，法宝各有所弘，而所归在于涅槃，法宝特立五时教，摄大小乘。及天台宗盛，法华涅槃同厌于醍醐味之说，此宗自属于彼，别无以涅槃为宗者。 　　 
