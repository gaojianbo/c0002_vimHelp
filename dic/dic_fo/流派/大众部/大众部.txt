(流派)有二：一、为根本结集时之大众部。以窟内之结集，谓之上座部。故窟外之结集，谓之大众部。是为小乘二十部之根本二部。佛灭后百年，大天比丘出。始确立大众部之本义(以前未见宗义之相异)，尔后自其部更出异部，本末合有五部。文殊师利问经下曰：‘佛告文殊师利：初二者，一、摩诃僧祇Mah&amacron;s&amacron;&mdotabv;ghika(此言大众，老少同会，共集律部也)，二、体毗履Sthavira(此言老宿，淳老宿人同会，共出律部也)，我入涅槃后一百岁，此二部当起。’宗轮论述记上曰：‘界内既以迦叶为上座部，界外无别标首，但总言大众，皆由未生怨生王为大檀越种种供养。恐界内人多难可和合，所以两处弘宣。时虽两处结集人无异诤法无异说，界内耆年至多，界外年少极多。乃至大天乖诤昔时界外少年之僧，门人苗裔共为一朋名大众部，取昔为名，往苦界内耆旧之僧共为一徒名上座部。’二、四律五论中之摩诃僧祇律(译言大众)是也。此乃指窟内之上座部，名为大众者，其故以窟内上座部之律藏，诵出八十度名为八十诵，百年之间，五师相传，至优婆毱多。毱多之门人有五师，各立一见。于根本之八十诵律，建立一宗之律部，上座部之律藏，于此分五部。以是根本之八十诵律，称为大众部。是现存四律中之摩诃僧祇律也。大集经二十二曰：‘我涅槃后，我诸弟子，受持如来十二部经，读诵书写，广博遍览五部经律，是故名为摩诃僧祇。’翻译名义集四曰：‘智首疏云：总别六部，僧祇是总。前五是别，此僧祇部众行解虚通，不生偏执，遍顺五见以通行故，故知是总。’行事钞上一之二曰：‘统明律藏本实一文，但为机悟不同致令诸计岳立，所以随其乐欲成立己宗。竞采大众之文，用集一宗之典。’同资持记曰：‘如来灭后迦叶结集为八十诵律，五师相继一百年来并无支派，后因净计遂分五宗。(中略)言大众者此沥窟外部，高僧传论云：上座大众创分结集之场，彼言大众乃是窟外，此云大众定是窟内。即今摩诃僧祇，此翻大众，以五百人亦大众故(智论则云千人)，是则大众名通二部，上座唯局窟外，学者须细辨之。’又行事钞同卷曰：‘僧祇律是根本，部余是五部。’同资持记曰：‘具云摩诃僧祇，此翻大众，从众为名，即窟内部。’ 　　 
