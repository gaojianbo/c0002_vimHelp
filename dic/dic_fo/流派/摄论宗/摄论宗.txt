(流派)无着菩萨释摄大乘经(未渡)之摄大乘品而作摄大乘论，世亲无性二菩萨各造其释论。本释合有三本。梁真谛译无着之本论及世亲之释论，唐玄奘亦译无着之本论并世亲无性之二释论，此称梁论新论。其中弘布梁论者。名摄论宗。沙门慧旷亲就谛师闻摄论，同时法常智俨等诸德各研之，其后道岳慧休等诸师，师资相承，甚昌于陈隋之间。为支那十三宗之一。然及玄奘三藏译新论而张法相宗，讲梁论者即绝迹。梁论新论，不但译语相违，其于真如亦异随缘不随缘之大义，梁论如起信论说真如随缘之义，则为法性宗，新论如唯识论等明真如凝然之义，即法相宗也。盖新旧两论非同本异译，而相传之梵本有异，他经如其例者，非一也。 　　 
