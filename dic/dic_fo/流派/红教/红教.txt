(流派)Sham&amacron;r，喇嘛旧教之僧，用红色之衣冠，故有此名。教主蓄妻，血脉相承，行于西藏之南部。西藏新志中曰：‘喇嘛教始名红教，西历七百四十七年巴特玛伞巴斡者，被聘至西藏。此人住克什米尔之境，为印度之有名学者。于是巴师以其卓越天禀之能力，热心布教，亲自周行全国。其奇迹甚多。巴师之周行全国也，名为征服幽鬼。一日有鬼顽相抵，欲压氏于山峡，师飞腾得免。又有鬼自雪中掷兵器如雨，自称降魔杵。氏融解积雪为水，鬼遂投水中。师因令水沸腾，鬼骨肉糜烂。又投降魔杵刺幽鬼之目，鬼始出水，仅存生命。又一日，有妖物大为师苦，化白色牦牛来触。师飘然登天，牦牛忽结其鼻颈与脚而不动，顿变缠白绢之美少年。再三申告，始留其生命。巴师遍巡国中，显大自在力，其周围骤集无数弟子请训。巴师以排斥幽鬼派，专事剿灭，未免过激。故用术令其感化，使彼衔恩于我，皈依佛教。其在西藏仅二年，整理喇嘛僧之秩序。有弟子二十五人。创设多数寺院。至此功成名遂，更向他国而去。其送别时，忽虹霓光起，遍照十方。自极乐空中飞车来迎，师徐乘而去。群众放声而泣。由是喇嘛教基础强固，学生负笈而游学西藏者日众。至印度书悉为翻译梵语及西藏语。出版字典，亦复不少。’ 　　 
