(流派)宋白云庵清觉，于禅门立一宗，取所居名为白云宗，其徒众谓为白云菜。释门正统四曰：‘白云者大观间西京宝应寺僧孔清觉，称鲁圣之裔，来居杭之白云庵。涉猎释典，立四果十地以分大小两宗，造论数篇传于流俗，从者尊之曰白云和尚。名其徒曰白云菜，亦曰十地菜。’释氏稽古略四曰：‘灵隐圆明童禅师以寺后白云山庵居觉，玄化开阐，乃自立宗，以所居庵名为号曰白云宗。’(依稽古史略所记则堂堂之大宗师也)。 　　 
