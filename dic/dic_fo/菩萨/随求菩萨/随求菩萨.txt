(菩萨)具名大随求菩萨，胎藏界曼陀罗中观音院之一尊，观音菩萨之变身别名也。念此菩萨，诵其真言，则随众生之求愿而施与，故名随求。其真言曰随求陀罗尼。秘藏记末曰：‘大随求菩萨，深黄色，并有八臂，左上手莲华上有金轮光炎，次手梵筴，次手宝幢，次手索，右手五钴跋折罗，次手镑鉾，次手宝剑，次手钺斧钩。’大钞二曰：‘理性院习云：随求观音别名也。’ 　　 
