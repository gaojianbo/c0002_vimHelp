(菩萨)Praj?&amacron;－bodhisattva，胎藏界持明院(又云五大院)五尊中之中尊也。为天女之形，有六臂，其左一手持梵箧，于此纳般若之真文，开其法味与其余之四大明王(五尊中之四尊)，故以般若为名。密号为智慧金刚。是与大日四波罗蜜中之金刚波罗蜜同体，大日之正法轮身也。仁王经仪轨曰：‘金刚般若波罗蜜者，即般若菩萨也。’秘藏记末曰：‘五大院中坐般若菩萨，天女貌，白肉色，并有六手。左一手持梵箧，五手信契印。’修习般若波罗蜜菩萨观行念诵仪轨一卷，并陀罗尼集经三有般若波罗蜜多大心经。具说印咒坛法。  　　 
