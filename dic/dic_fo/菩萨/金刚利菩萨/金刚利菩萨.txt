(菩萨)Vajrat&imacron;ksna，金刚界十六菩萨之一。西方无量寿如来四亲近之一。主如来之智德，标断一切之苦，以剑为三昧耶形。秘藏记末曰：‘金色，左手华上有箧，右手持利剑，由结金刚藏剑故，彼能断一切苦。’圣位经曰：‘毗卢遮那佛，于内心证得金刚剑般若波罗蜜三摩地智，自受用故。(中略)成金刚剑菩萨形，住观自在王如来右边月轮。’出生义曰：‘就一切如来永断习气智，而生金刚利。’此菩萨与文殊菩萨异名同体。其教令轮身为六头六手六足之大威德明王，即无量寿如来之忿怒身也。新译仁王经下曰：‘西方金刚利菩萨摩诃萨，手持金刚剑，放金色光。’同仪轨上曰：‘言金刚利者，如彼经云，文殊师利菩萨也。(中略)手持金刚剑者，示其所作能断自他俱生障故。依教令轮现作威怒六足金刚，手臂头各六，坐水牛上，摧伏一切诸恶毒龙。’ 　　 
