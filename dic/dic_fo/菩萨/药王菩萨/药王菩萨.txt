(菩萨)观药王药上二菩萨经云：‘过去久远劫有佛，号琉璃光照如来，劫名正安稳，国名悬胜旛。彼佛涅槃后，于像法中有千比丘，发心修行。众中有一比丘，曰日藏。聪明多智，为诸众说大乘之平等大慧。众中有一长者，名星宿光。闻大乘，心生欢喜。持诃黎勒果及诸杂药，供养日藏比丘及诸众。因发大菩提心。时星宿光之弟曰电光明，亦随兄持诸良药，供养日藏及诸众，发大誓愿。此时大众赞叹号兄为药王，弟为药上。是今药王药上二菩萨也。佛告弥勒：是药王菩萨久修梵行，诸愿巳满，于未来世成佛，号净眼如来。药上菩萨亦次药王作佛，号净藏如来。’法华嘉祥疏二曰：‘药王者，过去世以药救病，因以为名。’ 　　 
