(菩萨)P&amacron;&ndotblw;&ddotblw;arav&amacron;sin&imacron;，又曰大白衣，又曰白处观音。以此尊常着白衣，在白莲中，故就其被服名为白衣。以其住处名为白处。白者，表淳净之菩提心也。梵名半拏啰嚩悉宁，胎藏界观音院之一尊，莲华部之部母也。大日经疏五曰：‘半拏啰嚩悉宁，译云白处，以此尊常在白莲华中，故以为名。亦戴天发髻冠，袭纯素衣，左手持开敷莲华，从此最白净处出生普眼，故此三昧名为莲华部母也。同十曰：钵头摩，白花也。摩利儞以波头摩为鬘，因以为名也。即是此摩利儞，是处义住义也。(中略)白者，即是菩提之心。住此菩提之心，即是白住处也。此菩提心从佛境界生，常住于此，能生诸佛也。此是观音母，即莲华部主也。’苏婆呼经下曰：‘半拏啰嚩徙宁，此云服白衣。’不空罥索经二十二曰：‘半拏罗婆徙儞白衣观世音菩萨，手执莲华。’秘藏记末曰：‘伴陀罗缚字尼是白衣观音也，此为母。’ 　　 
