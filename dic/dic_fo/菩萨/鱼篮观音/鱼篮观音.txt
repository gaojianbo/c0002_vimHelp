(菩萨)即马郎妇观音也。为三十三观音之一，手持鱼篮因有此名，又有水上乘大鱼之形像。宋濂鱼篮观音像赞序曰：‘予按观音感应传，唐元和十二年，陕右金沙滩上，有一美艳女子，挈篮鬻鱼，人竞欲室之。女曰：妾能授经。一夕能诵普品者，事焉。黎明能者二十。女辞曰：一身岂堪配众夫耶？请易金刚经。如前期。能者复居其半。女又辞，请易法华经，期以三日。唯马氏子能。女令具礼成婚。入门，女即死。死即麋烂立尽。遽瘗之。他日有僧同马氏子，启冢观之。唯黄金锁子骨存焉。僧曰：此观音示现，以化汝耳。言讫，飞而去。自是陕西多诵经者。’ 　　 
