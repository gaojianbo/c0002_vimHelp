(菩萨)胎藏界八叶中南方之尊，经云华开敷，疏云沙罗树王开敷佛。金色放光明住于离垢三昧之相也。为平等性智之所成，司五德第二修行之德，长养大悲万行，开敷万德，故名华开敷。其种子为第二点之&DF-874B;。其密号曰平等金刚。以是为平等性智之所成故也。于金刚界云宝生如来，其密号同。是四种法身中之他受用身也。大日经一曰：‘南方大勤勇，遍觉华开敷，金色放光明，三昧离诸垢。’同疏四曰：‘南方观娑罗树王华开敷佛，身相金色放光明，如住离垢三昧之标相。自菩提心种子长养大悲万行，今成遍觉，万德开敷，故以为名。’ 　　 
