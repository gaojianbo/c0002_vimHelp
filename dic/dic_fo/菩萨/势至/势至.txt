(菩萨)具名大势至菩萨，得大势。梵语摩诃那钵Mah&amacron;sth&amacron;mapr&amacron;pta，阿弥陀三尊之一。侍于阿弥陀之右胁。主佛之智门者。菩萨之大智至一切处，故名大势至。真言以为胎藏界观音院之一尊。观无量寿经曰：‘以智慧光普照一切，令离三涂，得无上力，是故号此菩萨名大势至。’观世音菩萨受记经曰：‘得大势。’大日经一曰：‘次近毗俱胝，画得大势尊，彼服商佉色，大悲莲华手，滋荣而未敷。’同疏五曰：‘如世国王大臣，威势自在，名为大势。言此圣者，以至得如是大悲自在之位，故以为名。’ 　　 
