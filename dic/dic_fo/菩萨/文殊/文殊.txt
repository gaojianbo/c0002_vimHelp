(菩萨)Ma?ju&sacute;r&imacron;，文殊师利之略，旧称文殊师利，满殊尸利，新称曼殊室利。新旧有六译：无量寿经、涅槃经曰妙德，无行经曰妙首，观察三昧经，大净法门经曰普首，阿目佉经、普超经曰濡首，无量门微密经、金刚璎珞经曰敬首(已上旧译)；大日经曰妙吉祥、文殊或曼殊，是妙之义；师利或室利，是头之义，德之义，吉祥之义也。此菩萨与普贤为一对，常侍释迦如来之左，而司智慧(普贤在右司理，但当以右智左理，今违之，一依胜劣之次第，二示理智融通之义也)。心地观经八曰：‘三世觉母妙吉祥。’放钵经曰：‘今我得佛，皆是文殊师利之恩也。过去无央数诸佛，皆是文殊师利弟子。当来者亦是其威神力所致。譬如世间小儿有父母，文殊者佛道中父母也。’此菩萨顶结五髻，以表大日之五智，手持剑，以表智慧之利剑，驾师子以表智慧之威猛。此文殊有种种之差别，如一字文殊，五字文殊，六字文殊，八字文殊，一髻文殊，五髻文殊，八髻文殊，儿文殊等。此中以五字五髻文殊为本体。法华文句二曰：‘文殊师利，此云妙德。大经云：了了见佛性，犹如妙德。’法华嘉祥疏二曰：‘文殊，此云妙德。以了了见佛性，故德无不圆，累无不尽，称妙德也。’西域记四曰：‘曼殊室利，唐言妙吉祥，旧曰濡首，又曰文殊师利，或言曼殊尸利，译曰妙德，讹也。’探玄记四曰：‘梵语唤头为室利、吉祥、德等，亦为室利，故致翻译不同也。’慧苑音义上曰：‘文殊师利，正云曼殊室利，言曼殊者此云妙也，室利者德也。’ 　　 
