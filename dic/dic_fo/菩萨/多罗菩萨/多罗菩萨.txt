(菩萨)T&amacron;r&amacron;，是观音院之一尊，即多罗观音，莲华部之部母也，观音，有定慧之二德，毗俱胝主其慧德，多罗主定德。女性。从观如来眼生，故云眼观音。又以人之爱者在于眼，故表爱而谓之眼。大日经曰：‘彼右大称名，圣者多罗尊。青白色相杂，中年女人状。合掌持青莲，圆光无不遍。晖发犹净金，微笑鲜白衣。’大日经疏十曰：‘如大本中有五百多罗尊，皆从观音眼生，皆是阿弥陀姊妹三昧也。’大日经疏五曰：‘此是观自在三昧，故作女人像。多罗是眼义，青莲佛是净无垢义。以如是慈眼摄受群生，既不先时，亦不后时，故作中年女人像，不大老不大少也。(中略)其像合掌，掌中持此青莲，如微笑形。通身圆光如净金色，被服白衣。首有发髻作天髻形，不同大日髻冠也。’大方广曼殊室利经曰：‘多罗大悲者，一切之慈母，天人及乐叉无一非子者，故号世间母。’ 　　 
