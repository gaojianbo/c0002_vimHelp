(菩萨)以齿[口*临]或体哩呬淫一字，为真言之文殊菩萨也。三摩耶形，为于青莲华上载如意宝珠者。尊象为童子形。金色。半跏坐千叶白莲华上。左手执青莲华。其华上有如意宝珠。右手向外。五指垂下。作满愿之印。熙怡微笑。其首髻为一髻。故又称一髻文殊。以此菩萨为本尊而修法，其法名一字文殊之法。祈产生虚疾等者修之。文殊师利根本一字陀罗尼经，谓‘此咒能灭一切恶邪魍魉，是一切诸佛吉祥之法也。’又谓‘若有女人产难时，取阿吒卢沙迦根或郎伽利迦根，诵之七遍，和以无虫水摩之，涂于产女之脐中，儿即易生。或诸男子中箭之所，镞入筋骨，拔之不出，则以十年酥三两，咒一百八遍，安疮中及食之，则箭镞即出。’ 　　 
