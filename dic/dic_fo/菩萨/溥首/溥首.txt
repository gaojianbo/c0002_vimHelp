(菩萨)又作普首。文殊师利，一译溥首，又译普首。溥为梵语也。大乘法门经曰：‘文殊师利者，晋言溥首童真。’同经慧琳音义三十二曰：‘溥首，上音普。梵语。经以晋音翻文殊师利为溥首童真，今唐言翻妙吉祥。’圆觉大钞四下曰：‘观察诸法三昧经云普首，阿目佉经云濡首，无量门微密经云敬首。’然玄应之说谓溥为濡字之误。玄应音义三曰：‘经中有作溥首，案溥此古文普字，疑为误也。应作濡，音而未反，但字形相滥，人多惑耳。’可洪音义一曰：‘溥首，按出三藏记，作泻，而未反。古维摩经云：文殊师利，晋言泻首是也。又音普，经中亦作普。’ 　　 
