(菩萨)仁王经所说五大力菩萨中，金刚波罗蜜多菩萨(又曰般菩萨)之异名也。不空三藏所持之梵本金刚顶瑜伽经，谓之转法轮菩萨。新译仁王经谓之金刚波罗蜜多菩萨。旧译仁王经谓之无量力菩萨。此菩萨为大日如来之正法轮身，不动明王乃其教令轮身也。仁王经仪轨下曰：‘言金刚波罗蜜多者此云到彼岸也，如彼经云转法轮菩萨也。依正法轮现胜妙身，行愿圆满，住等觉位也。手持金刚轮者，毗卢遮那佛初成正觉时请转法轮，以表示故。又以法轮化导有情，令到彼岸故。依教令轮现作威怒金刚不动，摧伏一切鬼魅惑乱诸障碍者。’ 　　 
