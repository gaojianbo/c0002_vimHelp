(菩萨)文殊之德号。译佛为觉，故觉母即佛母也。文殊于理智二门中司智门之义，因称为佛母。以诸佛自智慧出生故也。心地观经三曰：‘文殊师利大圣尊，三世诸佛以为母。十方如来初发心，皆是文殊教化力。’同八曰：‘三世觉母妙吉祥。’(梵文殊师利译妙吉祥)。华严经略策曰：‘问文殊菩萨：现是因人，那称佛母？(中略)偏主摩诃般若，复为佛母之名。’名义集二曰：‘本所事佛，名不动智，故常为佛母。’ 　　 
