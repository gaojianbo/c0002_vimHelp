(菩萨)菩萨名，具名达摩郁伽陀。译曰法盛，法勇，法上，法起等。于众香城为王，常宣说般若波罗蜜多。常啼菩萨到此闻般若。智度论九十七曰：‘郁伽陀，秦言盛。达磨，秦言法。此菩萨在众香城中，为众生随意说法，令众生广种善根，故号法盛。其国无王，此中人民皆无吾我，如郁单越人，唯以昙无竭菩萨为主。其国难到，萨陀波仑(译为常啼)不惜身命，又得诸佛菩萨接助能到。大菩萨为度众生，故生如是国中。’华严疏钞四十五曰：‘昙无竭，此云法生，亦云法勇，亦云法尚。今言法起，与生勇义同。’般若经三十卷行瑫音义曰：‘昙无竭，此云法上。’[囗@又](人名)比丘名。高僧传三曰：‘昙无竭，此云法勇。’梵Dharmodgata。 　　 
