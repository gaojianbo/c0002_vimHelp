(菩萨)梵名&Amacron;k&amacron;&sacute;agarbha，又Gaganagarbha，又云虚空孕。菩萨名。空慧之库藏，犹如虚空，故名虚空藏，包藏一切之功德如虚空，故名虚空藏。胎藏界曼荼罗虚空藏院之中尊也。大集经虚空藏品谓为从此东方大庄严世界一宝庄严佛所之菩萨，虚空藏菩萨经谓为从此西方一切香集依世界胜华敷藏如来所之菩萨。金刚界之曼陀罗在贤劫十六尊之中。胎藏界在第六之释迦院与第十之虚空藏院。注维摩一曰：‘什曰：虚空藏菩萨，实相慧藏如虚空也。’千手经曰：‘当知其人虚空藏，常以空慧观众生故。’大集经十四虚空藏品曰：‘何因缘故名虚空藏？佛告速辩菩萨：善男子！譬如大富长者多诸民众，无量库藏财宝充满，能行布施，心无悭吝。若行施时，贫穷往者，随意所须，开大宝藏，悉能给与，彼诸众生皆得适意。长者施已，心喜无悔。善男子！虚空藏菩萨亦复如是。(中略)得如来神足力故，于虚空中，随众生所须，若法施若财施，尽能施与，皆令欢喜。’大日经一曰：‘次复于龙方，当画虚空藏，勒勇被白服，持刀生焰光。’同疏五曰：‘次于西方画虚空藏菩萨，被鲜白衣，左手持莲华，华上有大刀印，刀印上遍生焰光。及诸眷属皆坐正莲华上。此菩萨持如来等虚空慧。所以持大刀者，利慧之标帜也。被服白衣，明白净无垢，是其教门外饰也。譬如虚空无所分别，亦无所积集，而世间万像依之以生。今此法门亦尔，于毕竟空中出生不思议自在用，无有究尽。如大集虚空藏经中广明，故名虚空藏也。’此菩萨与南方宝生四菩萨之最初宝菩萨同胎。 　　 
