(菩萨)Vajra－P&amacron;ramit&amacron;，金刚界三十七尊中大日如来四亲近菩萨之上首。是与转法轮菩萨异名同体。金刚者，金刚之宝轮，波罗蜜译曰到彼岸。手持金刚轮，转不退之法轮，以标令众生到彼岸也。此菩萨之忿怒身为不动明王，即大日如来之教令轮身也。秘藏记末曰：‘黑青色，左手莲华上有箧，右手阿閦如来印。’圣位经曰：‘毗卢遮那佛，于内心证得五峰金刚菩提心三摩地智，自受用故，(中略)成金刚波罗蜜形，住毗卢遮那如来前月轮。’略出经四曰：‘由结阿閦佛触地契故，得心不动。’新译仁王经下曰：‘中方金刚波罗蜜多菩萨摩诃萨，手持金刚轮。’同仪轨上曰：‘言金刚波罗蜜多者，此云到彼岸也，如彼经云转法轮菩萨也。(中略)手持金刚轮者，毗卢遮那始成正觉，请转法轮以表示也。(中略)依教令轮现作威光不动金刚，摧伏一切鬼魅惑乱。’ 　　 
