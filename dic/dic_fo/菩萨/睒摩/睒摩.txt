(菩萨)新作商莫迦&Sacute;amaka，菩萨名。昔有长者，夫妻两目并丧，入山求道。时有菩萨，名一切妙见。愍其意，生于长者家，名睒摩。至孝仁慈，年过十岁，与父母共入山奉事。着鹿皮之衣，提瓶汲水，时迦夷国王入山射猎，引弓射睒。盲父母仰天曰：睒至孝，天知之，则睒当更生。于是释梵四天，来下睒前，灌神药于口，拔箭更活。父母惊喜，两目皆开。见睒子经。西域记二曰：‘化鬼子母，北行五十四里，是商莫迦菩萨(旧曰睒摩菩萨讹也)，恭敬鞠养，侍盲父母，于是采果。遇王游猎，毒矢误中。至诚感灵，天帝传药。德动明圣，寻即复苏。’名义集一曰：‘商莫迦，此云善。’ 　　 
