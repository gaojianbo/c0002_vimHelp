(菩萨)三十三观音之一。坐于蛤蜊中，故有此称。又，唐文宗食蛤蜊，有擘而不开者，焚香祷之，俄变为大士形。帝召终南山惟政禅师问之。师曰：夫物无虚应，此盖陛下信心广耳。经云：应以此身得度者，即现此身而为说法。帝曰：大士虽现，末闻说法。师曰：陛下睹此，常耶？非常耶？信耶？非信耶？帝曰：希有之事，焉得不信。师曰：已说法竟。帝大悦，即诏天下寺院立观音像。见佛祖统纪四十二。 　　 
