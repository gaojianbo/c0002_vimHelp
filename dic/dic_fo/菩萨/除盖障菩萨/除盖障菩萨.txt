(菩萨)除一切盖障之略名。除盖障院之中尊也。大日经一曰：‘次行者于右方，次作大名称除一切盖障，执持如意宝。’同疏五曰：‘次于第二重大日如来左方画除盖障菩萨，(中略)左手持莲华，华上置摩尼宝珠，右作施无畏手。此菩萨及诸眷属皆是大慈悲拔苦除障门，正以此菩提心中如意宝珠施一切众生无畏满其所愿也。’又金刚界曼茶罗贤劫十六尊中之一尊也。 　　 
