(菩萨)惹哩宁钵啰婆俱摩罗J&amacron;lin&imacron;prabh&amacron;kum&amacron;ra，文殊院二十五尊之一。为文殊八大童子之一。大日经一曰：‘光网童子身，执持众宝网，种种妙璎珞，住宝莲华座，而观佛长子。’同疏五曰：‘文殊北边当画光网童子菩萨，身真金色，执持宝网。以种种璎珞庄严，坐宝莲华中。文殊持无相之妙慧而光网持万德庄严。如智度论所说，以盐调和诸食，倍增其味，而不可空啖，故行人失般若方便。单修空慧则堕断灭中，纯修福德则堕有所得中，所以观佛长子者意在此也。’ 　　 
