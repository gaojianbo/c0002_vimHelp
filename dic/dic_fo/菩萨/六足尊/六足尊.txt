(菩萨)五大明王中大威德明王之别号也。此尊有六头六面六臂六足，所乘之牛，亦为六牛，独以六足名之者，以多足限于此尊也。为西方无量寿佛之忿怒尊，文殊菩萨之所现也。补陀落海会轨曰：‘六足尊，无量寿佛忿怒。自性轮，文殊菩萨。’秘藏记钞十曰：‘文殊菩萨者，西方四菩萨中第二利菩萨也。此菩萨现所名六足尊，六足尊者大威德也。瑜只经大威德名六足尊，是其证也。’见大威德明王条。 　　 
