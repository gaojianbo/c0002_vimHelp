(菩萨)梵名阿牟伽皤赊Amoghap&amacron;&sdotblw;a，译为不空罥索。胎藏界观音院之一尊也。或列为六观音之一。此尊持不空之罥索，钩取人天之鱼于菩提之岸，以此标帜而得名，罥索譬菩萨之四摄法，其罥索必有所获，故云不空。陀罗尼集经四曰：‘阿牟伽皤赊，唐言不空罥索。’大日经疏五曰：‘罥索是菩提心中四摄方便。’玄奘译之不空罥索咒心经后序曰：‘题不空等者，别众经之殊号也。至如掷罥取兽，时或索空。玆教动桴罔不玄会，故立斯目也。’演密钞五曰：‘四摄是法，罥索是喻，诸佛菩萨以四摄法摄取众生，无空过者。世间罥索索取诸兽少有所失，故以为喻。又此罥索名不空，世间罥索索取兽时，或中或不中，四摄罥索摄取众生无不中者故。’ 　　 
