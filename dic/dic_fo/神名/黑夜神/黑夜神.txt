(神名)K&amacron;lar&amacron;tri，又曰黑夜天，闇夜天，黑闇天。梵名伽罗啰底嚜。阎摩王三后之一。司中夜之神。大日经疏十曰：‘次黑夜神真言，此即阎罗侍后也。’同十四曰：‘以左手握地水指入掌，火风相并而申之，其空指如寻常作拳也。此黑夜天印也。阎罗王后也。’同十六曰：‘南方阎摩王当作风坛。(中略)左边画黑闇后，以幢为印。’同十七曰：‘当知即是黑夜天，即是阎罗。’演密钞九曰：‘梵语迦罗，此译云时，即三时等也。若准普通真言藏品中释者，具足梵音云迦罗啰底嘿。迦罗云黑，啰底嘿云夜，即黑夜神也。又底哩名三，即夜三时也。’ 　　 
