(佛名)阿弥陀如来之德号也。取无量寿经十二光佛中难思无称之二种，而立不可思议光佛之名。鸾师之赞弥陀偈曰：‘南无不可思议光，一心归命稽首礼。’是立名之初也。宝积经如来会上所列十四光中虽有不可思议之名，但此为唐代之译，则赞弥陀偈以后之事也。教行信证五曰：‘谨按真佛土者，佛者则不可思议光如来，土者亦是无量光明土也。’ 　　 
