(佛名)梵名Dipa&mdotabv;kara，提洹竭，提和竭罗，瑞应经译曰锭光，智度论译曰然灯。锭为灯之足，释迦如来因行中第二阿僧祇劫满时逢此佛出世，买五华之莲，以供养佛，发布于泥，令佛蹈之，以受未来成佛之记别。智度论九曰：‘如然灯佛，生时一切身边如灯，故名然灯太子。作佛亦名然灯，旧名锭光佛。’四教集解中曰：‘亦名然灯，亦名锭光。有足名锭，无足名灯。锭字或作定字，非也。’瑞应经上曰：‘锭光佛时，释迦菩萨名儒童，见王家女曰瞿夷者，持七枝青莲华，以五百金钱买五茎莲，合彼女所寄托二枝为七茎莲奉佛。又见地泥泞，解皮衣覆地，不足，乃解发布地，使佛蹈之而过，佛因授记曰：是后九十一劫，名贤劫，汝当作佛，号释迦文如来。’心地观经一曰：‘昔为摩纳仙人时，布发供养然灯佛，以是精进因缘故，八劫超于生死海。’(摩纳M&amacron;nava译儒童)。 　　 
