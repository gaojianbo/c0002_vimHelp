(佛名)Kanakamuni，又作羯诺迦牟尼。佛名。旧称拘那含牟尼。译曰金寂，金仙人。贤劫中之第二佛。过去七佛中之第五。人寿三万岁时生于清净城。智度论九曰：‘迦那伽牟尼，秦言金仙人。’玄应音义二十一曰：‘羯诺迦牟尼，旧言拘那含牟尼，此云金寂也。’慧琳音义十八曰：‘羯诺迦牟尼，唐言金寂静，是贤劫中第二佛。’梵网经述记下曰：‘拘那含牟尼者，或言迦那伽牟尼。拘那含，此云无节树。牟尼者，此云忍。亦云满，亦云寂。’ 　　 
