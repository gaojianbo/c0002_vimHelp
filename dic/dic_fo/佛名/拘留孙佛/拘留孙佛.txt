(佛名)Krakucchanda，又作俱留孙佛，鸠楼孙佛，拘留秦，迦罗鸠餐陀，迦罗鸠村驮，羯洛迦孙驮，羯罗迦寸地，羯句忖那等。译曰所应断已断，灭累，成就美妙等。当于过去七佛之第四佛，现在贤劫一千佛之最首者也。于贤劫中第九减劫人寿六万岁时出世。慧苑音义上曰：‘迦罗鸠村驮，此云所应断已断。’同下曰：‘拘留孙，具云羯罗迦寸地，此云所应断已断，谓惑障已断也。’慧琳音义二十六曰：‘鸠留秦佛，亦名拘楼，亦云迦罗鸠村驮，亦云拘留孙。并梵语讹略不切，正梵音羯句忖那，此云灭累也。’同十八曰：‘羯洛迦孙驮，唐言成就美妙，是贤劫中最初佛也。’同卷曰：‘羯洛迦孙驮，旧云俱留孙，讹也，正云羯句忖那。’可洪音义四上曰：‘鸠罗，佛名也，此云所应断已断。’ 　　 
