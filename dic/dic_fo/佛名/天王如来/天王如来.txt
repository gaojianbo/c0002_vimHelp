(佛名)提婆达多未来成道时之佛名也。彼既生堕无间地狱，当时弟子皆以彼为极恶人。佛言彼为权者。往昔为阿私仙时受持法华经，我于其时依彼闻法华经，故今日得成佛。彼实非恶人，为权诫世人作逆罪耳，故今在地狱。未来必当成道，号天王如来。是法华经提婆达多品所说。经曰：‘告诸四众，提婆达多，却后过无量劫，当得成佛，号曰天王如来。’[囗@又]过去有天王如来，以俗形成佛，是异例也。自在菩萨经下曰：‘过去燃灯佛前，威德佛、提沙佛、光明佛前，有佛号天王如来。(中略)是天王佛及诸菩萨不着袈娑，皆着自生净沙天衣。’智度论曰：‘如天王佛，衣服仪容与白衣无异，不须钵食。’ 　　 
