(佛名)胎藏界中台八叶院东方之尊也，赤白色，即日初出之色也。宝幢者以菩提心统率万行，降伏四魔军众之标帜也。密号曰福聚金刚，是此如来转第八识而得之大圆镜智所成。而此镜智含藏一切智德，故亦曰福寿。左手为拳，安于胁，右手垂而触地。种子为无点之&DF-8740;字，以是为初发之菩提心故也。金刚界称阿閦如来。其密号同。是四种法身中之自受用身也。大日经一曰：‘东方号宝幢，身色如日晖。’同疏四曰：‘次于四方八叶上观四方佛，东方观宝幢如来，如朝日初现，赤白相辉之色，宝幢是发菩提心义也。譬如军将统御大众，要得幢旗，然后部分齐一，能破敌国，成大功名。如来万行亦复如是，以一切智愿为幢旗，于菩提树下降伏四魔军众，故以为名也。’ 　　 
