(佛名)&Sacute;ikhin，又作式，式弃，式诘。大论作罽那尸弃。旧俱舍十三作剌那尸弃Ratna&sacute;ikhin，新俱舍十八作宝髻增一阿含经四十四作式诘。优婆塞戒经作宝顶。本行经作螺髻。有二佛：一、值遇释迦佛初阿僧祇劫满之佛也。大论四曰：‘释迦文佛从过去释迦文佛，到罽那尸弃，为初僧祇。’二、过去七佛中之第二佛也。同九曰：‘贤劫之前第三十一劫有二佛，一名尸弃(秦言火)。(中略)贤劫中有四佛。(中略)四名释迦牟尼。’华严疏钞十六上曰：‘尸弃亦云尸弃那，此云持髻。’梵网述记上曰：‘尸弃亦名式，此云胜，亦名最上。’增一阿含经四十四曰：‘式诘。’[囗@又]大梵天王之名。译曰顶髻或火，以入火光定而断欲惑也，又以此天为劫末大火灾之顶上也。智度论一曰：‘三千大千世界主，梵天王名式弃。’法华文句二曰：‘尸弃者此翻为顶髻，又外国唤天为树提尸弃。此王本修火光定，破欲界惑，从德立名。然经标梵王，复举尸弃，似两人。依释论正以尸弃为王，今经举位显名，恐目一人耳。’法华玄赞二曰：‘尸弃者火灾顶，即初禅主，火灾之灾顶故。’ 　　 
