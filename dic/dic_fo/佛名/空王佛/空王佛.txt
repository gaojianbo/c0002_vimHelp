(佛名)过去世之一佛。空王为佛之总名，而今为一佛之名也。法华经说，释尊与阿难共于空王佛所发心。法华经人记品曰：‘诸善男子，我与阿难等，于空王佛所，同时发阿耨多罗三藐三菩提心。阿难常乐多闻，我常勤精进。’又，阿弥陀如来于因位为比丘时，与他三比丘共拜此佛之白毫相而成佛。见观佛三昧经九。往生要集中本曰：‘五体投地，遍身流汗，归命弥陀佛。念眉间白毫相，发露涕泣，应作此念：过去空王佛，眉间白毫相，弥陀尊礼敬，灭罪今得佛。我今礼弥陀佛，亦当复如是。’ 　　 
