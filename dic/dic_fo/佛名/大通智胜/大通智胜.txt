(佛名)三千尘点劫昔出世之如来名。此佛在世。有十六王子，出家为沙弥，从佛闻法华经，佛入定后，十六沙弥。各升法座，为大众覆讲法华经。其第九沙弥。今已成佛，为阿弥陀。第十六沙弥成佛为今之释迦如来。而其闻第十六沙弥之说法者。为今之一座大众云：盖今之大众在大通智胜佛时，于第十六沙弥结缘，故在今日释迦如来之下，闻法华而入证得果也。法华经化城喻品曰：‘乃往过去，无量无边不可思议阿僧祇劫，尔时有佛名大通智胜如来。(中略)尔时所化，无量恒河沙等众生者汝等诸比丘是。’此种熟脱之教理所以出也。参照种熟脱条。 　　 
