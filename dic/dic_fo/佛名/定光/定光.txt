(佛名)梵名提洹羯佛Dipa&mdotabv;kara，译言锭光佛，或然灯佛。有足曰锭。无足曰灯。作定非。释迦佛尝称为儒童。此佛出世之时，买五茎之莲奉佛。因而得未来成佛之记别。智度论九曰：‘如然灯佛生时，一切身边如灯，故名然灯太子。作佛亦名然灯，旧名锭光佛。’玄应音义一曰：‘锭光，大径切，又音殿，即然灯佛也。诸经中作提洹羯佛，是梵音。’辅行一之一曰：‘瑞应云：至于昔者定光佛兴时，我为菩萨，名曰儒童。乃至买华奉定光佛，散华供养，华住空中。佛知其意，而赞叹言：汝无数劫所学清净。因记之曰：汝自是后九十一劫，劫号为贤，汝当作佛，名释迦文。’大部补注十一曰：‘定光佛。定，正作锭。锭，都定切。亦云然灯佛。有足曰锭，无足曰灯。’[囗@又](物名)玻璃珠之名也。晋华严经小相品曰：‘亦于念念中见百千万亿那由他佛刹微尘等如来，佛告宝手菩萨言：譬如锭光玻璃珠，照十方佛刹微尘等世界。’ 　　 
