(佛名)梵名Bhi&sdotblw;magarjitasvarar&amacron;ja，法华经常不轻品曰：‘乃往古昔过无量无边不可思议阿僧祇劫有佛名威音王如来，劫名离衰，国号大成。是威音王佛寿四十万亿那由他恒河沙劫，正法住世之劫数，如一阎浮提微尘。像法住世之劫数，如四天下微尘。其佛饶益众生，已后灭度。正法像法灭尽，后于此国土复有佛出，亦号威音王如来，如是次第有二万亿佛，皆同一号。最初威音王如来既已灭度，正法灭后，于像法中增上慢比丘有大势力，尔时有一菩萨比丘，名常不轻。’楞严经五曰：‘跋陀婆罗，并其同伴十六开士，即从座起，顶礼佛足而白佛言：我等先于威音王佛闻法出家，于浴僧时随例入室，忽悟水因。’然禅录假此佛名示时之极远，又指向上本分为威音佛以前。祖庭事苑五曰：‘威音王佛以前，盖明实际理地。威音已后，即佛事门中。此借喻以显道，庶知不从人得。后人谓音王实有此缘，盖由看阅藏教之不审。’法华通义六曰：‘此乃空劫初成之佛，已前无佛。故宗门称向上曰威音那畔。’方语钞曰：‘禅录言威音王者，谓极远也，又指本分也。’五灯会元十九曰：‘空劫威音前，则有一壶米。’ 　　 
