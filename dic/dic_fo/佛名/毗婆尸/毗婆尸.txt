(佛名)Vipa&sdotabv;yin，又作毗钵尸，微钵尸，鞞婆尸，毗婆沙，维卫，过去七佛之第一佛。译曰胜观，种种观，种种见等。又名弗沙，或底沙。释迦菩萨第三阿僧祇劫满时，遭此佛初修百大劫种相之福，以为七佛之首。又由赞其佛之精进力，超九劫而成佛，可知此佛出世，在九十一大劫之前也。智度论九曰：‘贤劫之前九十一劫初有佛名鞞婆尸，秦言种种见。’慧琳音义十八曰：‘毗钵尸，或云微钵尸，前劫中佛名也，唐云胜观。’慧苑音义上曰：‘毗婆尸，此云净观，或云胜观，亦云胜见，或曰种种观也。’梵网经述记下曰：‘毗婆尸，亦名毗婆沙，亦名维卫。即是梵音有轻有重故有不同，其义一也。此云胜见，亦云种种见，亦云广见。’慧沼最胜王经疏曰：‘第三只满修相好，初逢胜观，亦云弗沙，翅足赞佛超于九劫。’ 　　 
