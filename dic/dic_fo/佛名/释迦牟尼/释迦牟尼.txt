(佛名)&Sacute;&amacron;kyamuni，印度迦毗罗城Kapilavastu，主净饭王&Sacute;uddhodana之子，母曰摩耶M&amacron;y&amacron;，名呼悉多太子。诞生于城东岚毗尼园Lumbini。生后七日，母殁，姨母波阇波提养育之，跋陀罗尼Bharani教养之。幼对于人生诸现象，既有思惟之处。或于阎浮树下思耕农之苦，或见诸兽相食而厌人生之斗争。又于四门出游之途上，观生老病死之相，有遁世之志。遂乘月夜令侍者车匿为伴。跨白马犍陟出家。寻跋伽婆Bh&amacron;rgava(巴Bhagav&amacron;)而闻苦行出离之道，更访阿蓝迦蓝于摩揭陀国王舍城北弥楼山Meru，闻僧佉派之法，转而历问郁陀罗仙Udraka，皆不得所求之大法。去而入优娄频罗村苦行林，严苦六年，形容削瘦，极酷烈之苦，继以为苦行非解脱涅槃之道，断然改前日之行，浴于尼连禅河，以去身垢，受村女所捧之乳糜，坐正觉山菩提树下思惟曰：不得等正觉，不起此坐，思惟七七日，观四谛十二因缘之法，于是成觉者Buddha，世尊Lokajyestha，为人天之师。时年三十五。自是以后四十余年游历四方，化导群类，西历纪元前四百八十七年于拘尸城外娑罗双树，包于白花之香，而遂大般涅槃。 　　 
