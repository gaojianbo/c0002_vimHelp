(佛名)Divyadundubhimeghanirgho&sdotblw;a胎藏界五佛之一。住于中台八叶院北方之叶上。结金刚部之定印，主大涅槃之德。金刚界谓之不空成就，即与释迦同体。是四法身中之等流身也。大日经真言品称为不动佛，同入秘密曼荼罗位品称为鼓音如来。善无畏三藏以为不动(梵语阿閦)之名，或为义立，或为经文之误，天鼓雷音之名，出于秘藏记。若约于义立，则称涅槃不生不灭之德谓之不动。鼓音之义，如天鼓之无形相，而能一切法音。佛之大涅槃作无作之妙用，非如小乘之寂灭，故以天鼓为譬也。大日经疏四曰：‘次于北方观不动佛作离热清凉住于寂定之相，此是如来涅槃智，是故义云不动，非其本名也。本名应云鼓音如来，如天鼓都无形相亦无住相而能演说法音，警悟众生。大般涅槃亦复如是，非如二乘永寂，都无妙用，故以为喻也。’同入秘密曼荼罗位品疏(疏卷十六)曰：‘北方鼓音佛(前为阿閦今改置此名也)。’同疏二十曰：‘又前云北方阿閦者，经误也。此是瑜伽义，与此不相应，以鼓音佛为定也(此二处之文，指前段谓为北方不动佛之经文以阿閦此翻不动也)。’秘藏记末曰：‘北方天鼓雷音如来，赤金色，入定之相。’ 　　 
