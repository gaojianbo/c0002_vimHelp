(植物)极乐净土七宝之树林也。无量寿经上曰：‘七宝诸树周满世界。’又观经宝树观所说是也。[囗@又](寺名)禅宗六祖慧能大师所住之寺也。在广东韶州曲江县南六十里南华山，即曹溪南华寺也。法海坛经序曰：‘先是西国智药三藏，自南海经曹溪口，掬水而饮，香美，异之。谓其徒曰：此水与西天之水无别。溪源上必有胜地，堪为兰若。随流至源步顾。山水回环，峰峦奇秀。叹曰：宛如西天宝林山也。乃谓曹侯村居民曰：可于此山建一梵刹。一百七十年后，当有无上法宝，于此演化。得道者如林，宜号宝林。时韶州牧侯敬中以其言具表闻奏，上可其请，赐宝林为额。遂成梵宫，盖始于梁天监三年也。’又云：‘师(六祖大师)至宝林，观堂宇湫隘，不足容众。欲广之，遂竭里人陈亚仙曰：老僧欲就檀趣求坐具地，得不？仙曰和尚坐具几许阔，祖出具示之。亚仙唯然。祖以坐具一展，尽罩曹溪四境。四天王现身，坐镇四方。今寺境有天王岭，因玆而名。仙曰：知和尚法力广大。但吾高祖填墓，并坐此地。他日造塔，幸望存留。余愿尽舍，永为宝坊。然此地乃生龙白象来脉(此地指南华山而言，在曲江县南六十里。生龙指回龙山而言，在曲江南四十五里。白象指象岭而言，在南华山之上方。见清一统志三百四十一)，只可平天，不可平地。寺后营建，一依其言。’传灯录五曰：‘中宗神龙元年十二月十九日，敕改古宝林为中兴寺。三年十一月十八日，又敕为法泉寺。’宋高僧传八曰：‘太平兴国三年，敕建塔，改为南华寺，又改曰华果寺。’ 　　 
