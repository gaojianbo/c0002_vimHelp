(植物)Amalaka，果名，见庵摩罗条。案庵摩勒果，即庵摩罗果，不可与庵罗果混一。庵罗果，新称庵没罗果。庵摩勒，新称阿末罗果，又作庵摩洛迦(余甘子)。因而依西域记二曰：‘花草果木，杂种异名。所谓庵没罗果，(中略)阿末罗果。’列举二果。毗奈耶杂事二曰：‘梵言庵摩洛迦，此言余甘子，广州大有焉。上庵没罗，全别，为声相滥，人皆惑之，故为注出，是掌中观者。’同五曰：‘庵摩洛迦，即岭南余甘子也。初食之时，稍如苦涩，及其饮水，美味便生。从事立名，号余甘矣。旧云庵摩勒果者，讹也。’ 　　 
