(植物)&Sacute;iri&sdotblw;a’，或作尸利洒。树名。尸利沙者，吉祥之义。此方之合昏树也。又曰尸利沙者，头之义。其果曰似头果。又云舍利沙。此译合欢树。南本涅槃经三十二曰：‘如尸利沙果，光无形质，见昴星时，果则出生身长五寸。’增一阿含经四十一曰：‘拘屡孙如来坐尸利沙树下而成佛道。’心地观经六曰：‘尸弃如来于尸利沙树下成道。’玄应音义三曰：‘尸利沙，即是此间合昏树也。其树种类有二：若名尸利沙者叶果则大，若名尸利驶者叶果则小。此树时生人间关东下里家误名沙罗树是也。’又曰：‘舍利沙此云合欢。’慧琳音义八曰：‘尸利沙此云吉祥，即合昏树也，俗名为夜合树也。’最胜王经七作合昏树(尸利洒)。又慧琳音义二十六曰：‘尸利沙果者，此云似头果。’陀罗尼经十曰：‘舍离沙树，此云合欢树。’ 　　 
