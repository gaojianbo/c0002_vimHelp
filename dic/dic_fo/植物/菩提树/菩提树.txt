(植物)Bodhidruma，又Bodhiv&rdotblw;k&sdotblw;a，释尊于此树下成道，故名菩提树，译曰道树，又云觉树。然此树之本名，法苑珠林八云阿沛多罗树，法显传云贝多树，观佛三昧经云阿输陀树A&sacute;vattha，西域记八云毕钵罗树(Pippala)。见毕钵罗条。谓贝多罗为菩提树者误也。酉阳杂俎曰：‘菩提树出摩伽阤国，在摩诃菩提寺。盖释伽如来成道时树，一名思惟树，茎干黄白，枝叶青翠，经冬不凋。至佛入灭日，变色凋落，过已还生。至此日，国王人民，大作佛事，收叶而归，以为瑞也。树高四百尺，已下有银塔周回绕之。彼国人四时常焚香散花，绕树作礼。唐贞观中，频遣使往，于寺设供，并施袈娑。至显庆五年，于寺立碑，以纪圣德。此树梵名有二：一曰宾拨梨力叉，二曰阿湿曷咃婆力叉。西域记谓之卑钵罗，以佛于其下成道，即以道为称，故号菩提婆力叉，汉翻为树。’翻译名义集曰：‘西域记云：即毕钵罗树也。昔佛在世高数百尺，屡经残伐，犹高四五丈。佛坐其下成等正觉，因谓之菩提树。’广东新语曰：‘诃林有菩提树，萧梁时智药三藏自西竺持来。今大可百围，作三四大柯，其根自上倒垂以千百计，大者合围，小者拱把，岁久根包其干，惟见根而不见干。叶似柔桑，二月凋落，五月而生，僧采而沤之，惟余细筋如丝，霏微荡漾，比于纱谷，俗谓之菩提纱是也。’按诃林即今番禺之光孝寺，寺有西番诃黎勒树，故名。粤东笔记曰：‘菩提树子，可作念珠。面有大圈，文如月周罗，细点如星。谓之星月菩提。’光孝寺志曰：‘嘉庆二年六月二十五夜，飓风吹倒。陈中丞大文命工培护。越年枯萎。寺僧乔庵离相同诣南华接一小枝归，植旧地。今扶疏犹昔。’雷州府志曰：‘菩提果色白者，味甜，五月熟。’案菩提树为常绿亚乔木，多产于粤东，高二丈余。叶卵形，端甚尖长，花隐于花托中。实圆质坚不朽。今琼山县谓之金刚子。亦可作念珠。 　　 
