(植物)果名。又作庵婆罗，庵罗(波利)，庵没罗等。维摩经佛国品什注曰：‘庵罗树，其果似桃非桃也。’同肇注曰：‘先言柰。’西域记四曰：‘庵没罗果，虽同一名，而有两种：小者生青熟黄，大者始终青色。’玄应音义八曰：‘庵罗或言庵婆罗，果名也。案此花多，而结子甚少矣。果形似梨。旧译云柰，应误也，正言庵没罗。’起世经一曰：‘郁多罗究留洲，有一大树，名庵婆罗。其木纵广七由旬，下入于地，二十一由旬，出高百由旬，枝叶垂覆五十由旬。’名义集三曰：‘庵罗，正言庵没罗，或庵罗(波利)。’参照庵摩罗条。梵&Amacron;mra，巴Amba。 　　 
