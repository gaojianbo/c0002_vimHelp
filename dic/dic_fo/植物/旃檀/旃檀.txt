(植物)具名旃檀娜Candana，香木名。译曰与乐。出自南印度摩罗耶山，其山形似牛头，故名牛头旃檀。慧苑音义上曰：‘旃檀，此云与乐，谓白檀能治热病，赤檀能去风肿，皆是除疾身安之乐，故名与乐。’玄应音义二十三曰：‘旃弹那，或作旃檀那，此外国香木也，有赤白紫等诸种。’案汉明帝时，天竺国竺法师将画释迦像，是优填国旃檀师第四作也。又按本草谓檀香有白檀黄檀紫檀之别，故古今注称紫檀为旃檀，此紫檀乃檀香之别种，非今通用之紫檀木也。 　　 
