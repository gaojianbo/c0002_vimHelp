(植物)Haritaki，又作诃利勒、呵利勒、呵梨勒、诃梨怛鸡、呵梨得枳、贺唎怛系、诃罗勒等，果名，译曰天主将来。五药之一，又曰诃子。毗奈耶杂事一曰：‘余甘子、诃梨勒、毗醯勒、毕钵梨、胡椒，此之五药，有病无病，时与非时，随意皆食。’善见律十七曰：‘诃罗勒，大如枣大，其味酢苦，服便利。’玄应音义二十四曰：‘诃梨怛鸡，旧言诃利勒，翻为天主将来。此果堪为药分，功用极多，如此土人参石斛等无所不入也。’百一羯磨八曰：‘呵梨得枳，旧云呵梨勒，讹。’梵语杂名曰：‘贺唎怛系。’资持记下二之一曰：‘呵梨勒，今时所谓呵子是也。’本草曰：‘诃梨勒，树似木梡，花白，子似栀子。主消痰下气。来自海南舶上，广州亦有之。’唐音癸签云：包佶诃梨勒叶诗：茗饮惭调气，梧丸喜伐邪。是叶亦能下气，其功胜茗，今医家俱用其子，不闻用叶者，应是本草失收耳。 　　 
