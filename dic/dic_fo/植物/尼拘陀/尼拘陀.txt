(植物)Nyagrodha，又作尼瞿陀，尼俱陀，尼拘律，尼拘尼陀，尼拘卢陀，尼俱类，尼拘类陀，尼拘娄陀，尼拘屡陀，诺瞿陀等。树名。原语有生长于下之树之意味。即榕树(Ficus　Indica)也。以下诸释中以纵广树为最当。玄应音义三曰：‘尼拘尼陀，应云尼拘卢陀，此译云无节，亦云纵广树也。’同二十四曰：‘尼拘尼陀，作尼拘陀，或尼拘类陀，或尼拘屡陀。’同二十二曰：‘诺瞿陀，旧经中作尼拘陀，或言尼俱卢陀，亦作尼俱律，又作尼俱类，皆讹也。旧译云无节，或言纵广也。’慧琳音义十五曰：‘尼拘陀，此树端直无节，圆满可爱，去地三丈余，方有枝叶。其子微细如柳花子，唐国无此树，言是柳树者讹也。’ 　　 
