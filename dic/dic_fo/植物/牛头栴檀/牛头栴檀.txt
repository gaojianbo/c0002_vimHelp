(植物)又称赤栴檀。栴檀为香树名，出自牛头山，故曰牛头栴檀。名义集三曰：‘正法会经云：此洲有山名曰高山，高山之峰多有牛头栴檀，以此山峰状如牛头于此峰中生栴檀树，故名牛头。华严云：摩罗耶山出栴檀香名曰牛头，若以涂身，设入火坑火不能烧。大论云：除摩梨山无出栴檀香。’智度论十八曰：‘除摩黎山一切无出栴檀木。’西域记十曰：‘国南海滨有秣刺耶山，崇崖峻岭洞谷深涧，其中则有白檀树。栴檀儞婆树，树类白檀，不可以别。唯于盛夏登高远瞻，其有大蛇萦者，于是知之。犹其木性凉冷，故蛇盘也。既见已射箭为记，冬蛰之后，方乃采伐。’观佛三昧海经一谓：‘牛头栴檀，生伊兰丛中，牙茎枝叶，如阎浮提竹笋。仲秋月满，卒从地生，成栴檀树。众人皆闻牛头栴檀上妙之香。’梵Go&sacute;&imacron;r&sdotblw;aka－candana。 　　 
