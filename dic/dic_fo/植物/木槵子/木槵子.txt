(植物)又云无患子。木树能辟邪鬼，故名无患。其实可以为念珠，谓之木槵子。梵名阿梨瑟迦紫Ari&sdotblw;&tdotblw;a，千手合药经曰：‘若有行人欲降诸大力鬼神者，取阿梨瑟迦紫，咒三七遍，火中烧。’注曰：‘阿梨瑟迦紫者，木槵子是也。’崔豹古今注曰：‘一名无患，昔有神巫名宝眊，能符劾百鬼。得鬼，以此棒杀之，世人以此木为众鬼所畏，故名无患也。’ 　　 
