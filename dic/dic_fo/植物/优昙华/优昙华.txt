(植物)即优昙。亦名优昙钵华。按此花为无花果类。产于喜马拉耶山麓及德干高原，锡兰等处。干高丈余。叶有二种：一平滑，一粗糙。皆长四五寸，端尖，雌雄异花，甚细，隐于壶状凹陷之花托中。常误以为隐花植物。花托大如拳，或如拇指，十余聚生。可食而味劣，世称三千年开化一度。值佛出世始开。南史曰：‘优昙华乃佛瑞应，三千年一现，现则金轮出世。’故今称不出世之物曰昙花一现，本此。参照优昙条。又草蜻蛉之卵子也，其卵附着柳弃上，有线形长柄托之，多数簇聚，如树之有花。日本称为优昙华。 　　 
