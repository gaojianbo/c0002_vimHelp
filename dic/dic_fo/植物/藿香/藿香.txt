(植物)香木名。法华经谓之多摩罗跋香，楞严经谓之兜娄婆香。金光明经谓之钵怛罗香，涅槃经谓之迦算香。南州异物志曰：‘藿香出海辽国，形如都梁，可着衣服中。’南方草木状曰：‘藿香出交阯九真武平兴古诸国，民自种之，榛生，五六月采，日晒干，乃芬香。’吴时外国传曰：‘都毗在扶南南三千余里，出藿香。’华夏草木考曰：‘顿逊国出藿香，插枝便生叶。如都梁，以裛衣。’ 　　 
