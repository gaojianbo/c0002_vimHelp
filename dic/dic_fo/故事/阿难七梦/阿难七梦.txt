(故事)阿难七梦经说：‘阿难在舍卫国得七梦，来佛问：一陂池火焰。二日月星宿没。三比丘在不净坑中，白衣登头。四群猪来抵突旃檀林。五头戴须弥山不以为重。六大象弃小象不顾。七师子王头上有七毫毛，在地死，一切禽兽见而怖畏，后身中虫出食之。佛言汝七梦表当来遗法弟子，不依佛教。第一梦者，当来比丘，恶逆炽盛。第二梦者，佛泥洹后诸圣随而泥洹，众生眼灭。第三梦者，出家比丘死入地狱，在家白衣生天上。第四梦者，当来白衣，来入塔寺，诽谤众僧，破塔害僧。第五梦者，佛泥洹后，阿难为出经师，一句不忘。第六梦者，将见邪见炽盛，破我佛法，有德之人，皆隐不现。第七梦者，佛泥洹后一千四百七十岁中，我诸弟子修德之心，一切恶魔不得娆乱，弟子自行不法，以坏佛法。’ 　　 
