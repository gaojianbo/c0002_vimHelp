(故事)西藏新志中曰：‘周赧王二年岁在戊申，额纳特克(中印度)有乌迪雅纳汗者，为邻国所败。自印度逃至雪山，住雅赞塘，遂呼谓雅尔隆氏。其季子生有异表，众人推为汗(王之意)，寻为土伯图国之王。其后七世，有奸臣隆纳木者纂其位。不半载，前汗之子某汗恢复故位。又传七世，至多里隆赞汗，得百拜忏悔经、多宝经、及金塔宝，敬慎供养，是为佛教入藏之始。时西历四百七年，东晋安帝义熙丁未三年也。八世特勒德苏隆赞年十六袭汗位，曾派大臣至中印度习音学，回国后使译百拜忏悔经与三宝云经，以为治国之助。又尚唐文成公主，当文成公主之至西藏也，携带经卷佛像。于是汗又聘中印度之桑吉刺必满师及巴勒布国之锡拉满祖师，及鄂斯达师，唐僧之玛唅德斡等，使译经卷，宣布国中。西藏佛教之盛自此始。’ 　　 
