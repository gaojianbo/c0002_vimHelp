(故事)宋高僧传(道宣)传曰：‘宣律师于西明寺夜行道，足跌前阶。有物扶持，履空无害。熟顾视之，乃少年也。宣遽问何人，中夜在此？少年曰：某非常人，即毗沙门天王之子那吒也，护法之故，拥护和尚时之尚矣。宣曰：贫道修行，无事烦太子。太子威神自在，西域有作佛事者愿为致之。太子曰：某有佛牙，宝掌虽久。头目犹舍，敢不奉献！俄授于宣，宣保录供养焉。’ 　　 
