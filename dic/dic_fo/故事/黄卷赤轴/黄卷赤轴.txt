(故事)又云黄纸朱轴，谓佛之经典也。案写经典用黄纸，盖准于唐代之黄敕，一为尊之，一为防虫害也。维摩经垂裕记一曰：‘唐贞观中，始用黄纸，写敕制焉。至高宗上元二年诏曰：诏敕施行，既为永式。比用白纸多有虫蠹。今后尚书省，颁行天下，并宜用黄纸。’华严演义章曰：‘言黄卷赤轴者，今大藏经卷是也。’正宗记曰：‘教外别传，非谓黄卷赤轴。’ 　　 
