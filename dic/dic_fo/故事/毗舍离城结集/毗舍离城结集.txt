(故事)是小乘三藏中毗那耶藏之结集也。佛灭后一百年，于毗舍离国有十个非法起。长老耶舍(陀)比丘，于毗舍离城波利迦园召集七百圣众，断十个非法，洗净律藏云：四分律五十四、十诵律六十、五分律三十、僧祇律三十三、毗尼母经四、善见律一、西域记七之诸书所记同。西域记七曰：‘吠舍厘城东南十四五里有大窣堵波，是七百贤圣重结集处。佛涅槃后百十年，吠舍厘城诸苾刍远离佛法，谬行戒行。时长老耶舍(陀)召集七百贤圣于吠舍厘城，依毗奈耶制止谬法，宣明圣教。’(取意)。善见律一曰：‘世尊涅槃已一百岁时，毗舍离跋阇子比丘，毗舍离中十非法起。(中略)长老耶斯那比丘发起此事。于跋阇子比丘众中，长老离婆多问萨婆迦，萨婆迦比丘答，律藏中断十非法，及消灭净法。(中略)于毗舍离婆迦迦园中众已聚集。如迦叶初集法藏无异。一切佛法中垢洗除已。’世谓之七百结集，又云第二结集。其争论之原因十非事，见十事非法条。 　　 
