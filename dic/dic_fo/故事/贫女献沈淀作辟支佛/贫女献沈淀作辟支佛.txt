(故事)智度论八曰：‘佛入婆罗门城乞食，婆罗门城，王立制限，若施食于佛，输五百金钱，佛到其国，皆闭门不应。佛空钵而出。时一家有一老母，持破瓦器盛臭沈淀出门弃之，见佛世尊空钵而来，见佛相好，思如此神人，应食天厨。今降身行乞，必慈愍一切故。白佛欲设供而不能得，今此弊食佛须者取之。佛知其心，信敬清净，伸手持钵受其施食。因记是老女施食于佛故，十五劫中于天上人间受福快乐，后得男子身出家学道，作辟支佛。’万善同归集六曰：‘贫女献沈淀而位登支佛，童子进士[麸-夫+少]而福受轮王。’ 　　 
