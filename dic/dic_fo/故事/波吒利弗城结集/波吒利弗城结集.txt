(故事)阿育王Dharm&amacron;&sacute;oka即位十七年，即佛灭二百三十五年，目犍连帝须为上座，会一千比丘，于波吒利弗城诵出法藏。帝须更自作论事Kath&amacron;vatthuppakara&ndotblw;a一千章，驳击异议邪说。盖此结集开会之动机，以阿育王笃信佛法，外道之徒，穷于衣食，作佛教比丘形，混于佛徒中，大混浊佛教教义，为陶汰正邪而开也。善见律二曰：‘阿育王，四年中杀诸兄弟，唯置同母弟一人。过四年已，然后阿育王，自拜为王。从此佛涅槃已二百一十八年。后阿育王即统领阎浮利地。(中略)王白诸大德，愿大德布萨说戒。王遣人防卫众僧，王还入城。王去之后，众僧即集。众六万比丘，于集众中。目犍连子帝须为上座，能破外道邪见徒众，众中选择知三藏得三达智者一千比丘，如昔第一迦叶集众，亦如第二须那拘集众出毗尼藏无异，一切佛法中清净无垢。第三集法藏，九月日竟，大地六种震动，所以一比丘说，名为第三集也。’然有此结集之记事者，惟为南传，北传则无之，故以此为虚构之作说而排之者多。虽然，此独断之甚者，北方所传，未可云全然无之，真谛之部执论疏，三论玄义冠注，仿彿有其痕迹。其他三论玄义之摩揭陀优婆塞，与宗轮论述记一之好云王为同人两书记事合致。而好云王与阿育王其原语皆为Dev&amacron;na&mdotabv;piya，尤可推知。故不可断为北传所无也。案此结集为分派后锡兰上座部间所起之事件，故他部派，不知其事，即知之亦风马牛视之，所以惟记于与锡兰上座部有关系之书，而其他无之乎，其历史的事实，无可疑之余地，故称第三结集。 　　 
