(故事)阿罗汉拘罗之事也。付法藏经曰：‘拘罗生婆罗门家，其母蚤亡，父更娶妻。拘罗年幼，后母嗔忿，掷诸河中。值一大鱼，即便吞食。以福缘故，犹复不死。有捕鱼师，捕得此鱼，诣市卖之。拘罗父见，即随买，持以归。以刀剖腹，儿在鱼腹出声，唱言：愿父安养，勿令伤儿。父开鱼腹，抱儿出。年渐长大，求佛出家，得阿罗汉果。’ 　　 
