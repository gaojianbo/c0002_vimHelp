(故事)高齐僧稠禅师，以锡杖解两虎之斗。续高僧传十六(僧稠传)曰：‘后诣怀州西王屋山，修习前法，闻两虎交斗咆响震岩，乃以锡杖中解，各散而去。’又隋昙询禅师有此事。续高僧传十六(昙询传)曰：‘又山行值二虎相斗，累时不歇，询乃执锡分之。以身为翳，语云：同居林薮，计无大乖，幸各分路。虎低头受命，便饮气而散。’证道歌曰：‘降龙钵，解虎锡，两钴金环鸣历历。’ 　　 
