(故事)茶香室丛钞十三曰：‘水经汳水篇注云：汳水又东，迳梁国睢阳县故城北而东，历襄乡坞南。’续述征记曰：‘西去夏侯坞二十里，东一里，即襄乡浮图也。汳水迳其南，汉熹平中某君所立，死因葬之。其弟刻石立碑以旌厥德，隧前有狮子，天鹿，累塼作百达柱八所，荒芜颓毁，雕落略尽矣。按熹平为汉灵帝年号，中国之有浮图，当始见于此。惜某君不传其姓名，所云累塼作百达柱八所，岂即浮图之古制乎。’ 　　 
