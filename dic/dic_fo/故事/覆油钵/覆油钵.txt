(故事)优婆毱多之故事。付法传三谓尔时有一比丘尼，年百二十，曾见如来，优婆毱多，知彼见佛，欲至其所，寻遣使者告比丘尼。尊者毱多欲来相见。时比丘尼即以一钵盛满油置户扇后。优婆毱多至其所止，当入房时，弃油数滴，共相慰问，而后就座。问言大姊，世尊在时，诸比丘辈，威仪进止，其事云何？比丘尼言：昔佛在世，六群比丘最粗暴，虽入此房，未曾遗我一滴水。大德今智慧高胜，世人号为无相好佛(不具三十二相之佛)，然入吾房弃油数滴，由是观之，佛在时入定为奇妙。优婆毱多闻是语，甚自悔责，极怀惭悔。 　　 
