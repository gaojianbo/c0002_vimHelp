(故事)增一阿含经八谓提婆达兜恶人便往婆罗留支(阿阇世之别名)所告言，昔民氓寿命极长，如今人寿不过百年，王子当知人命无常，终不上位，而中命终，不亦痛乎，王子于时宜断父王命，统领国人，我今当杀沙门瞿昙，而为无上至真等正觉。于摩竭陀国界为新王新佛，不亦快哉。如日贯云，无所不照，如月云消，明于众星之中。尔时婆罗留支王子即收父王着于铁牢中，更设臣佐，统领人民。又出于十诵律三十六，毗奈耶杂事十七，涅槃经三十四等。观无量寿经曰：‘王舍大城有一太子，名阿阇世。随顺调达恶友之教，收执父王频婆娑罗，幽闭置于七重室内。制诸群臣，一不得往。(中略)有五色光明从佛口出，一一光照频婆娑罗顶。尔时大王虽在幽闭，心眼无障，遥见世尊，头面作礼，自然增进，成阿那含。’ 　　 
