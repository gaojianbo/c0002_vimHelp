(故事)增一阿含经二十八曰：‘波斯匿王，闻优填王雕像，乃以紫磨黄金造佛像，亦高五尺，时阎浮提内始有二像。’根本说一切有部尼陀那目得迦五曰：‘若佛世尊自居众首为上座，便有威肃，众皆严整，世尊不在，即无上事。是时给孤独长者来至佛所，礼双足已，退坐一面，白佛言：我今欲造赡部影像，唯愿听许。佛言应作。欲安旛盖，佛言随意。’ 　　 
