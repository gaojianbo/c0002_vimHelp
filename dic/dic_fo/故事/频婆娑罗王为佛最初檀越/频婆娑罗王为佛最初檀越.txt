(故事)涅槃经二十九说：善男子！我初出家，未得阿耨多罗三藐三菩提时，频婆娑罗王遣使言：悉达太子若为圣王，我当臣属。若不乐家，得阿耨多罗三藐三菩提，则愿先来至此王舍城，说治度人，受我供养。我时默然，已受彼请。(中略)我时赴信，受彼王请，诣王舍城。未至中路，王与无量百千众悉来奉迎，我为说法，闻法已，欲界诸天发八万六千阿耨多罗三藐三菩提心，频婆娑罗王所将管从十二万人得须陀洹果，无量众生成就忍心。智度论三说：频婆娑罗王至伽耶祀舍中迎佛及除结发之千阿罗汉，佛于此中为王说法，得须陀洹道。即请佛言：愿佛及僧就我王舍城尽形寿，受衣服饮食卧具医乐。佛即受请。 　　 
