(故事)西域记八曰：‘摩揭陀国波吒厘子城边有故伽蓝，伽蓝中有窣堵波，名建犍稚声。初城内伽蓝数百，僧徒甚盛，后渐殂落，外道益滋，白王令二者对论，败者不击犍稚。王允之。而诸僧取败。十二年间不能击犍稚。提婆闻之，白其师龙猛菩萨直入城内，晨朝时，大击犍稚。王乃召集学人使论议。外道悉堕负。国王大喜，建此灵基，以旌至德。’ 　　 
