(故事)婆沙论九十九曰：‘大天虽犯三逆罪，然善根未断，深生忧悔。闻沙门释氏有灭罪法，遂诣鸡园寺，于其门外闻一苾刍诵伽陀曰：若人造重罪，修善以灭除，彼能照世间，如月出云翳。彼闻已欢喜，往一苾刍所请出家。大天聪明，出家未久，便能诵持三藏说法，自称阿罗汉，上下归仰。后一夜起染心，梦失不净污衣，使弟子洗之。弟子曰：阿罗汉尽一切烦恼，何犹有斯事？大天曰：天魔所绕，阿罗汉亦不能免不净漏失。是第一恶见也。又彼欲使弟子欢喜，矫记别某为预流果，乃至某为阿罗汉果。弟子曰：我闻阿罗汉等有证智，如何我等都无知？大天曰：阿罗汉虽无染污无知，犹有不染污无知，故汝等不能自知。是第二恶见也。时弟子曰：曾闻圣者已离疑惑，如何我等于四谛实理犹怀疑惑？大天曰：阿罗汉烦恼障疑惑虽已断，犹有世间的疑惑。是第三恶见也。弟子曰：阿罗汉有圣慧眼，自知解脱，如何我等不自证知，而由师令知？大天曰：如舍利弗目连犹佛若末记，彼不自知，汝钝根何能自知？是第四恶见也。然彼大天虽造众恶，而未断尽善根，故后于中夜自悔责重罪，忧惶所迫，数数呼苦哉。弟子闻之怪而问师。大天曰：称苦者呼圣道也。是为第五恶见。大天遂造偈曰：‘余所诱无知，犹豫他令入，道因声故起，是名真佛教。’(然此五事必非恶见，分别之各有一理，如真谛三藏部执疏所解，三论玄义幽捡钞五卷五十八纸所引。巴利书Kath&amacron;vatth&umacron;出于五事之原语可案考之)。 　　 
