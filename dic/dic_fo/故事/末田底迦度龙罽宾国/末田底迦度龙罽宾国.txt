(故事)佛尝记曰：我涅槃之后，有末田底迦阿罗汉，于罽宾国安人弘扬佛法。如来寂灭后五十年，阿难弟子有末田底迦，闻佛记大喜，便来此国，宴坐大山岭，现大神变。龙见而深信问所须，阿罗汉曰：愿于地内得容膝地。龙王缩水奉施，罗汉以神通广身，龙王纵缩水，池空水尽。龙翻请地于阿罗汉，于此西北留一池。龙王曰：五百罗汉常受我供，欲至法尽，若法尽后，还以此国为居地。末田底迦许之。见阿育王经七，毗奈耶杂事四十，善见律六，西域记三。 　　 
