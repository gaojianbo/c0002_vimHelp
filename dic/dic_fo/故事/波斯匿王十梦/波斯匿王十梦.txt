(故事)舍卫国王梦见十事经说：‘舍卫国波斯匿王得十梦，以问佛：一有二瓶，一空，一满，其水往来，不入空瓶，表当来富者相送遗而不给贫者。二于马口尻置食，表大臣食于官与民。三小树生花，表后世人三十头白。四小树结实，表女子小即生子。五有羊食绳，表夫出贾贩，妇在家与他男共住，食夫之财。六有狐坐于金床，表贱人之富。七有大牛随小犊子而乳，表货女使与他男子共住，己守门，食于女之淫钱。八四牛自四面来欲斗，未斗而去，表后世人主放逸不畏天，雨师祈雨，只有云自四方来，须臾云四散。九大陂之水，中央浊，四边清，表后世阎浮国土，八方安而中土乱。十大溪水赤，表后世国王兴兵杀戮，流血赤。’ 　　 
