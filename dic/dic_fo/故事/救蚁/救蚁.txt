(故事)沙弥名救蚁。杂宝藏经四曰：‘昔有一罗汉，畜一沙弥，知此沙弥却后七日必当命终，与暇使归家，至七日头命还来。沙弥辞师便去，于其道中见众蚁子为水漂流，命将绝，生慈悲心，自脱袈裟，盛土堰水，取蚁子置高燥处，遂悉得活。至七日头，还归师所。师甚怪之，寻便入定，以天眼观知，更无余福。以救蚁子因缘，故七日不死，得延命。’ 　　 
