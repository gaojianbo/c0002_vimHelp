(故事)舍利之分量也。长阿含十二游经曰：‘尔时香姓，以一瓶受一石许，即分舍利均为八分已。’后分涅槃经下曰：‘造八金坛，八师子座，各以七宝而为庄严。其七宝坛各受一斛。’佛母般泥洹经曰：‘我般泥洹后，二百岁时。阿育王从八王索八斛四斗舍利，一日中作八万四千佛图。’毗奈耶杂事三十九曰：‘如来舍利总有一石六斗，分为八分，七分在赡部洲。其第四分阿罗摩处所得之者，在龙宫供养。’传灯录一曰：‘尔时金棺从座而举，高七多罗树。往反空中，化火光三昧。须臾灰生，得舍利八斛四斗。’释门正统三曰：‘按菩萨处胎经，云佛灭度后，乃有舍利八斛四斗。’ 　　 
