(故事)出三藏记十四(罗什传)曰：‘性率达，不砺小检。修行者颇非之。什自得于心，未尝介心。(中略)姚主尝谓什曰：大师聪明超悟，天下无二。若一旦后世，何可使法种无嗣，遂以妓女十人，逼令受之。自尔已来，不住僧房，别立廨舍。供给丰盈，每至讲说，常先自说。譬如臭泥中生莲华，但采莲华，勿取臭泥也。’佛祖通载八曰：‘什亦自谓，每讲有二小儿，登吾肩，欲障也。自是不住僧房，别立廨舍。诸僧有效之者，什聚针盈钵。谓曰：若相效能食之者，乃可畜室耳。举已进针，如常饍，诸僧愧止。’ 　　 
