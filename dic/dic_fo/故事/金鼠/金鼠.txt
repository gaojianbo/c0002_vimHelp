(故事)金色之鼠也。宋僧传一(不空传)曰：‘天宝中，西蕃大石康三国，帅兵围西凉府。诏空入。帝御于道场，空秉香炉，诵仁王密语二七遍。帝见神兵可五百员，在于殿庭。惊问空，空曰：毗沙门天王子，领兵救安西，请急设食发遣。四月二十日果奏云：二月十一日，城东北三十许里，云雾间，见神兵长伟，鼓角喧鸣，山地崩震，蕃部惊溃。彼营垒中，有鼠金色，咋弓弩弦皆绝。城北门楼有光明天王怒视，蕃帅大奔。帝览奏谢空，因敕诸道城楼置天王像，是其始也。’ 　　 
