(故事)梵网经法藏疏一曰：‘又闻，西国诸小乘寺以宾头卢为上座，诸大乘寺以文殊师利为上座。’支那寺院原以憍陈如或宾头卢为上座，后依不空三藏之奏请，以文殊为上座。表制集二曰：‘伏望自今已后令天下，食堂中于宾头卢上特置文殊师利形像以为上座，询之圣典具有明文。(中略)斯乃天竺国皆尔，非僧等鄙见，仍请永为恒式。’一心戒文上曰：‘凡佛寺上座置大小二座：一者一向大乘寺，置文殊师利菩萨以为上座。二者一向小乘寺，置宾头卢和上以为上座。三者大小兼行寺，置文殊与宾头卢两上座。小乘布萨日宾头卢为上座，坐小乘次第。大乘布萨日文殊为上座，坐大乘次第。’ 　　 
