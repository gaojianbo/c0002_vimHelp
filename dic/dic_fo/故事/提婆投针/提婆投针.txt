(故事)西域记十曰：‘时提婆菩萨自执师子国(即锡兰)来求论议，谓门者曰：为通谒。门者通于龙猛(即龙树)龙猛知其名，盛满钵水命弟子曰：汝持此水示彼提婆。提婆见水，默而投针，弟子持钵怀疑而返。龙猛曰：彼何辞？对曰：默无所说，但投针于水。龙猛曰：智人也，满钵之水，譬我智之周，彼投针遂极其底，是非常人，应速召进。提婆颇自负，期将大对抗，忽睹威颜，忘其所言，自引责，请受教，龙猛曰：遇斯俊彦，写瓶有寄矣。’ 　　 
