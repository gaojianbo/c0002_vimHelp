(故事)蒙古库腾汉，于岁次巳未，有疾，多人诊视不能痊。术穷。因议及西边地方有奇异通晓五识名萨斯嘉恭噶嘉勒灿喇斯，延请医治，庶几有益。遂令韦玛郭特之道尔达达尔罕为首。往请怕克巴巴喇密特。系是戍子年以来纪三千三百七十五年岁次壬寅降生。至戊辰年二十七岁，往额讷特珂克与左道六师之异端讲论辩难，穷其词。获班第达之号而归。其叔父扎克巴嘉勒灿喇嘛曾告之云：日后有东方帽若柄鹰，靴似猪鼻，屋似木网，娓娓长音，语须三四译者，系蒙古国君博第萨多之化身，名库腾汉。遣使名道尔达者请汝，汝必往行。当于后彼处大兴佛教。(中略)丁未年六十六岁与汉相见，造成狮吼观音，收服龙王，仍与汉灌顶，顷刻病愈。众皆欢喜。即遵萨斯喜班第达之言而行。所有边界蒙古地方，创兴禅教。岁次辛亥，怕克巴巴喇密特年七十岁圆寂。见蒙古源流。 　　 
