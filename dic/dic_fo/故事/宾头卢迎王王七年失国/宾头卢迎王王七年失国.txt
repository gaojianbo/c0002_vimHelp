(故事)四分律五十三说，世尊在拘睒弥国，王优陀延是宾头卢亲厚之知识，王朝哺常往问讯。时有不信乐之婆罗门大臣，见宾头卢不起迎王，以恶心谏止王。王曰：明日清旦当往，若不起，当夺其命。明旦宾头卢遥见王来，便远迎，先意问讯言：善来大王。王问言：汝今何意起迎我？答言：为汝故起。王言昨日何故不起？答言：亦为汝故。王问：云何为我？答言：汝昨日善心来，今日怀恶心来。若我不起，当夺我命。若夺我命，必堕地狱。若起迎王，将失王位。然宁使失王位，不可使堕地狱。是故起。王曰：几日失王位？言却后七日必失王位。即如记，至第七日，慰禅王国波罗殊提王来捉王，七年锁脚囚禁。’法华文句记曰：‘宾头卢知七年失国，及稠禅师进否为王。’ 　　 
