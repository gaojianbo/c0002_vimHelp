(譬喻)幸运难遇，譬如海中之盲龟逢浮木也。杂阿含经十六曰：‘大海中有一盲龟寿无量劫，百年一遇出头，复有浮木，正有一孔，漂流海浪，随风东西。盲龟百年一出，得遇此孔。(中略)凡夫漂流五趣海，还复人身，甚难于此。’涅槃经二曰：‘生世为人难，值佛世亦难，犹如大海中盲龟遇浮孔。’法华经八曰：‘佛难得值。如优昙波罗华。又如一眼之龟值浮木孔。’辅行记五之二曰：‘如大海中有一盲龟，尔时海中复有浮木，唯木一孔，可立龟身。此龟三千年，方得一出，亿百千出，何由可值浮木孔？’ 　　 
