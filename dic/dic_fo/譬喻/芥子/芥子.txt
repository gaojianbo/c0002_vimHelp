(譬喻)以芥子投针锋难中，譬佛出世之难也。涅槃经二曰：‘芥子投针锋，佛出难于此。’[囗@又]喻极小也。白居易僧问曰：‘维摩经不可思议品中云：芥子纳须弥。须弥至大至高，芥子至微至小，岂可芥子之内入得须弥山乎？[囗@又](物名)芥子为性坚辛者，密教以之为降伏之相应物，于此加持真言，投于炉，以供降伏之用。真言修行钞五曰：‘实贤僧正护摩师传抄云：取芥子投炉中，十方十度也。护摩略观抄云：(道范)芥子坚辛性，有降伏用。依添真言加持，作降魔结界也。投十方，破十方魔军也。又龙猛菩萨咒，白芥子打开铁塔扇。入法界塔中，受金刚萨埵灌顶。今行者芥子加持，又打开十方法界塔婆，请诸佛圣中证明听许之观可作之。’[囗@又](譬喻)以譬劫量。见芥子劫条。 　　 
