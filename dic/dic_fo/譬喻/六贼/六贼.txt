(譬喻)色声等六尘。以眼等六根为媒，劫掠功能法财。故以六贼为譬。涅槃经二十三曰：‘六大贼者，即外六尘，菩萨摩诃萨观此六尘如六大贼，何以故？能劫一切诸善法故。(中略)六大贼者，夜则欢乐。六尘恶贼，亦复如是。处无明闇，则得欢乐。’最胜王经五曰：‘当知此身如空聚，六贼依止不相知，六尘诸贼则依根，各不相知亦如是。’楞严经四曰：‘汝现前眼耳鼻舌及与身心六为贼媒，自劫家宝。’[囗@又]以六贼譬六根之爱喜。杂阿含经四十三曰：‘士夫，内有六贼，随逐伺汝，得便当杀。(中略)六内贼者，譬六爱喜。’ 　　 
