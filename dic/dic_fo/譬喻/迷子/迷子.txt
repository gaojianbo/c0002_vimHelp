(譬喻)迷子手执金钱，彷徨困苦，以譬凡夫具庵摩罗识之佛性流浪于三界也。金刚三昧经曰：‘譬如迷子，手执金钱而不知有。游行十方，经五十年贫穷困苦，专事求索而以养身，而不充足。其父见子有如是事而谓子言：汝执金钱何不取用？随意所须皆得充足。其子醒已，而得金钱心大欢喜，而谓得钱。其父谓言：迷子汝勿欣怿，所得金钱是汝本物，汝非有得，云何可喜？善男子！庵摩罗者亦复如是，本无出相，今既非入，昔迷故非无，今觉故非入。’ 　　 
