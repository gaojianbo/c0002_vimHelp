(譬喻)佛之本愿譬如船也。净土传曰：‘菩萨乘大愿船，住生死海，就此世界，呼引众生上大愿船。如是送至西方，如有往者，无不得生。’往生要集中本曰：‘无量清净觉经云：阿弥陀佛与观世音大势至乘大愿船泛生死海，就此娑婆世界呼唤众生，令乘大愿船送着西方。若众生有上大愿船者，并皆得去，此是易往也。’案清净觉经无此文，惟迦才净土论下有之。龙舒净土文二，引净土传而引此文，文少异。 　　 
