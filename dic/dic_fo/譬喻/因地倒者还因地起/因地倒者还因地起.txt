(譬喻)譬逆缘即顺缘也。大方等如来秘密藏经下曰：‘迦叶！假有人天坠堕于地，堕大地已，还依大地而得起住。如是！迦叶！是众生等，于如来所，生不善故，堕在恶道。堕恶道已，还缘如来，速得出离。云何名为缘如来？于如来所生殷重心。’大庄严经论二曰：‘如人因地跌，还扶而得起，因佛得过愆，亦因佛灭。’付法藏传五曰：‘佛陀蜜多告曰：尼干，如因地倒，还扶而起。汝若归佛，此罪可灭。’法华文句曰：‘其无善因，不谤亦堕。因谤堕恶，心由得益。如人倒地，还从地起。’ 　　 
