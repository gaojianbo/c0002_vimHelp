(譬喻)被牛皮而向日，则弥坚，系龙须而入水，则益痛。牛皮龙须虽贵，还害身。以譬人天有漏之福，伤法身之慧命也。止观五曰：‘设便欲舍三途欣五戒十善，相心修福。如市易转换，翻更益罪。似鱼入笱口，蛾趣灯中。狂计邪黠，逾速逾远，渴更饮碱。龙须缚身，入水转痛。牛皮系体，向日弥坚。盲入棘林，溺堕洄澓。’同辅行曰：‘有相之福如龙须牛皮，戒定慧三如身如体，有相心修如缚如系，受人天果如入如向，却堕三途如弥坚转痛。故大论云：夫利养者如龙须绳缚身入水，初损戒皮，次损定肉，后损慧骨。’ 　　 
