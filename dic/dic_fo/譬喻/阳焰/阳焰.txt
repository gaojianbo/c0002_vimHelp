(譬喻)大乘十喻之一、又作扬焰，或单曰焰，又曰阳光。庄子所谓‘野马尘埃’是也。谓春初之原野日光映浮尘而四散者也。渴鹿见之以为水，走而趣之。维摩经方便品曰：‘是身如焰，从渴爱生。’同注曰：‘渴见阳焰，惑以为水。’楞伽经二曰：‘譬如群鹿，为渴所逼，见春时焰，而作水想。迷乱驰趣，不知非水。’智度论六曰：‘如焰者，以日光风动尘故，旷野中如野马，无智人初见谓为水。’维摩经慧远疏曰：‘阳焰浮动，相似野马。’止观一上曰：‘集既即空，不应如彼渴鹿，驰逐扬焰。’ 　　 
