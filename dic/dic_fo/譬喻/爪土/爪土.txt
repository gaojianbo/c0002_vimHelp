(譬喻)爪甲上之土，以喻受人身者之希也。杂阿含经十六曰：‘如甲上土，如是众生入道者亦复如是，如大地土如是非人亦复如是。’涅槃经三十三曰：‘尔时世尊取地少土置之爪上，告迦叶言：是土多耶？十方世界土多耶？迦叶菩萨白佛言：世尊！爪上土者不比十方所有土也。善男子！有人舍身还得人身；舍三恶身，得受人身；诸根完具，生于中国，具足正信，能修习道；修习道已，能得解脱；得解脱已，能入涅槃；如爪上土，舍人身已，得三恶身。(中略)不得解脱常乐涅槃，如十方界所有地土。’ 　　 
