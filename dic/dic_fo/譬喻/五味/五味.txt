(譬喻)佛于涅槃经说乳等五味时，以醍醐味比涅槃经。天台大师因之定如来所说一代圣教之次第，一以比五时教之次第而生，一以比机之次第淳熟。是曰约教相生约机浓淡。一、乳味，初自牛出者。譬佛于牛，佛初说华严经，如牛之乳。此时二乘之机未熟，至为淡泊，复如生乳。二、酪味，取自生乳者。以譬佛于华严之后说阿含经，闻阿含经，为小乘之机。三、生酥味，更自酪制者。以譬于阿含之后说方等经，小机熟而为大乘通教之机。四、熟酥味，更精制生酥者。以譬于方等经之后说般若经，通教之机熟而为大。乘别教之机。五、醍醐味，更煎熟熟酥者。以譬于般若经之后，说法华涅槃二经，别教之机熟而为大乘圆教之机。涅槃经十四曰：‘善男子！譬如从牛出乳，从乳出酪，从酪出生酥，从生酥出熟酥，从熟酥出醍醐。醍醐最上，若有服者，众病皆除，所有诸药悉入其中。善男子！佛亦如是，从佛出生十二部经，从十二部经出修多罗，从修多罗出方等经，从方等经出般若波罗蜜，从般若波罗蜜出大涅槃，犹如醍醐。’此五味之喻，有人法之二种：人者，涅槃经十谓佛言善男子，声闻如乳，缘觉如酪，菩萨之人如生熟酥，诸佛世尊犹如醍醐。法者，涅槃经十四配于华严阿含方等般若涅槃，如上所引。又六波罗蜜经以之配于经律论般若总持之五藏。梵语如其次第：K&sdotblw;&imacron;ra&mdotabv;　Dadhi　Navan&imacron;ta&mdotabv;　Ghola&mdotabv;　Sarpima&ndotblw;&ddotblw;a[囗@又]酸，苦，甘，辛，碱也。 　　 
