(譬喻)妙法高耸，如幢之上出，故曰法幢。又如猛将之建幢旗以譬佛菩萨之说法，能伏魔军而得胜也。无量寿经上曰：‘建法幢，震法雷。’涅槃经十九曰：‘法殿欲崩，法幢欲倒。’大经慧远疏曰：‘宣说证法，证法高胜，如幢上出’同嘉祥疏曰：‘建幢是战胜之相，譬说法降魔得胜也。’祖庭事苑七曰：‘诸佛菩萨建立法幢，犹如猛胜建诸幢帜，降伏一切诸魔军。’ 　　 
