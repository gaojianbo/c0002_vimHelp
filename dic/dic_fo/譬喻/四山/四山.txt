(譬喻)以譬生老病死之四相。谓生老病死，逃避无所，如四山合来也。涅槃经二十七曰：‘有四大山，从四方来，欲害人民。四大山者，即生老病死也。’止观一曰：‘四山合来无逃避处。’[囗@又]别译阿含经四以四山喻老病死衰之四相，一老山。谓人老迈，则形色枯悴，精神昏昧，老山能坏一切壮年之盛色也。二病山，谓人之四大不调。病山能坏一切之强健也。三死山，谓人之身尽命终。死山能坏一切之寿命也。四衰耗山，谓人之富贵荣华衰耗。衰耗山能坏一切之荣华富贵也。[囗@又]增一阿含经四意断品以四山譬老病死及无常。 　　 
