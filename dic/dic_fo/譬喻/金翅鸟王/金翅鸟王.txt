(譬喻)金翅鸟中之最胜者。用以譬佛。旧华严经三十六曰：‘佛子譬如金翅鸟王，飞行虚空，以清净眼观察大海龙王宫殿。奋勇猛力，以左右力搏开海水，悉令两辟，知龙男女有命尽者而撮取之。如来应供养，应等正觉，金翅鸟王亦复如是。安住无碍虚空之中，以清净眼观察法界诸宫殿中一切众生。若有善根已成熟者，奋勇猛大力止观两翅搏开生死大爱海水，随其所应出生死海，除灭一切妄想颠倒，安立如来无碍之行。’智度论二十七曰：‘譬如金翅鸟王普观诸龙命应尽者，以翅搏海令水两辟，取而食之。佛亦如是，以佛眼观十方世界五道众生，(中略)除三障碍而为说法。’见迦楼罗条。 　　 
