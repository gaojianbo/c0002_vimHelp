(譬喻)瓶即天德瓶也。智度论十三曰：‘譬如有人，常供养天。其人贫穷，一心供养，满十二岁，求索富贵。天愍此人，自现其身，与一器，名曰德瓶，而语之言：所须之物，复此瓶出。其人得已，应意所欲，无所不得。得如意已，具作好舍。象马车乘，七宝具足。供给宾客，事事无乏。客问之言：汝先贫穷，今日所由得如此富？答言：我得天瓶，瓶能出种种众物，故富如是。客言出瓶见示，并所出物，即为出瓶。瓶中引出种种众物，其人憍佚，立瓶上舞，瓶即破坏。一切众物，亦一时灭。持戒之人，亦复如是。种种妙乐，无愿不得，若人破戒，骄佚自恣，亦如彼人破瓶失利。’ 　　 
