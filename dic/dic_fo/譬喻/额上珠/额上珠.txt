(譬喻)各人固有之佛性，譬之额上之金刚珠。涅槃经七曰：‘譬如王家有大力士，其人眉间有金刚珠。与余力土较力相扑。而彼力士，以头抵触其额上，珠寻没肤中，都不自知是珠所在。其处有疮，即命良医，欲自疗治。时有明医，善知方药，即知是疮因珠入体，是珠入皮，即便停住。(中略)是时力士，不信医言。若在皮里，脓血不净，何缘不出？若在筋里，不应可见。汝今云何欺诳于我？时医执镜，以照其面。珠在镜中，明了显现。力士见已，心怀惊怪，生奇特相。善男子！一切众生，亦复如是。不能亲近善知识故，虽有佛性，皆不能见。而为贪淫嗔恚愚痴之所蔽覆故，堕地狱畜生饿鬼。’ 　　 
