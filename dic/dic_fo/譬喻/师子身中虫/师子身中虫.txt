(譬喻)师子命终，其他兽畜无啖之者，但身中自生虫而食之。以譬佛之正法，他人不能坏之，法中之恶比丘，自坏毁之也。仁王经下曰：‘如师子身中虫自食师子肉，非外道也。’莲华面经上曰：‘阿难！譬如师子命绝身死，若空若地若水若陆，所有众生不啖食彼师子身肉，唯师子身自生诸虫，还自啖食师子之肉。阿难！我之佛法非余能坏，是我法中诸恶比丘犹如毒刺，破我三阿僧祇劫积行勤苦所集佛法。’ 　　 
