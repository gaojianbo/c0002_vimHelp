(譬喻)称其经胜于他经，曰经王。即经中之王也。法华经药王品曰：‘如帝释于三十三天中王，此经亦复如是，诸经中王。(中略)如佛为诸法王，此经亦复如是，诸经中王。’法华嘉祥疏九曰：‘言经王者，此经于今昔权实开合自在，故称为王。又独一无二，亦是王义。’最胜王经一曰：‘金光明妙法，最胜诸经王。’心地观经八曰：‘若有法师受持读习解说书写此心地经众经中王，如是法师与我无异。’ 　　 
