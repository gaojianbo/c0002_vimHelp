(譬喻)以月譬佛，三舟喻众生之机感不同。谓同一之月，依舟之动止，而所见各有异也。华严经疏钞十六上曰：‘譬犹朗月流影遍应，且澄江一月，三舟共观。一舟停住，二舟南北。南者见月千里随南，北者见月千里随北，停住之者见月不移。设百千共观，八方各去，则百千月各随其去。’三藏法数四曰：‘一月喻佛，三舟喻世间众生见佛不同。’ 　　 
