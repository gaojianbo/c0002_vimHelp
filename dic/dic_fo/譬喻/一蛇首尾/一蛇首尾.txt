(譬喻)杂譬喻经曰：‘昔有一蛇，头尾自诤，头语尾曰：我应大。尾语头曰：我应大。头曰：我有耳能听，有目能视，有口能食，行时在前，故应大。汝无此术。尾曰：我使汝去，故得去，若我不去，则汝不得去。以身绕木三匝，三日不已，求食不得，饥饿垂死。头语尾曰：汝放我，听汝为大。尾闻其言，即时放之。后语尾曰：听汝前行。尾在前行，未数步，堕大深坑而死。喻众生无智，为人我，终堕于三途也。’ 　　 
