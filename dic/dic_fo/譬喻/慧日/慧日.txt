(譬喻)佛智能照世之盲冥，故比之于日。无量寿经下曰：‘慧日照世间，清除生死云。’法华经方便品曰：‘慧日大圣尊。’同普门品曰：‘慧日破诸闇，能伏灾风火。’[囗@又](人名)唐慧日三藏，青州东莱人。姓辛氏。幼见义净三藏从印度归，羡慕之。嗣圣十九年，决志西游。三年达印度境。拜圣迹，求梵本，历访诸方智识，经十三年，归途具阅艰难，深厌阎浮之苦。欲速见佛。遍问天竺三藏，学者所说，无不赞净土。又感观音灵告，遂有净土往生志愿。开元七年达长安。在天凡十八年，经历七十余国，所赍甚多。玄宗敕赐慈愍三藏之号。天宝七年寂。年六十九。所着有往生净土集三卷。见宋高僧传二十九佛祖统纪四十等。[囗@又]元慧日禅师，姓沈氏，号东明。明州定海人。为直翁法嗣。至大元年，应日本聘东渡，大扬曹洞之宗风。日本高僧传等有传。 　　 
