(譬喻)在十信位之菩萨，譬如轻毛。以其于佛道一进一退不定故也。旧译之仁王经受持品曰：‘习忍以前行十善菩萨，有退有进，譬如轻毛随风东西。’法华文句二上曰：‘六心已前轻毛菩萨，信根未立，其位犹退。’名义集二曰：‘婆罗，隋言毛道。谓行心不定，犹如轻毛随风东西。魏金刚云毛道凡夫。’然唐善导师所谓信外轻毛者，自谦而云。观经玄义分曰：‘况我信外轻毛，敢知旨趣。’ 　　 
