(譬喻)佛之教法如筏，渡河既了，则筏当舍，到涅槃之岸，则正法尚当舍，因之一切所说之法，名为筏喻之法。示不执着于法也。五大品阿梨吒经曰：‘山水甚深，无有船桥，有人欲从此到彼岸，结筏乘之而度，至岸讫，作此念，此筏益我，不可舍此，当担戴去。于意云何？为筏有何益？比丘曰：无益。佛言彼人更以此筏还水中，或于岸边舍去云何？比丘曰：有益。佛言如是，我为汝等长夜说筏喻法，欲使弃舍不欲使受，若汝等知我长夜说筏喻法尚可以舍是法，况非法耶？’金刚经曰：‘是故不应取法。不应取非法。以是义故。如来常说。汝等比丘知我说法如筏喻者。法尚应舍。何况非法？’ 　　 
