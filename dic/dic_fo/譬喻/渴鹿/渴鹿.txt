(譬喻)渴鹿见阳炎以为水，譬迷妄之心也。四卷楞伽经二曰：‘譬如群鹿，为渴所逼。见春时焰，而作水想。迷乱驰趣，不知非水。’止观一下曰：‘集既即空，不应如彼渴鹿，驰逐扬焰。苦既即空，不应如彼痴猴，捉水中月。’辅行曰：‘渴鹿逐焰者，热及空尘三因缘故而生于焰。渴因缘故，谓之为水。’止观五上曰：‘如渴鹿逐炎，狂狗啮雷，何有得理？’ 　　 
