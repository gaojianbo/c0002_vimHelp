(譬喻)羊车鹿车牛车也。如此次第乃以譬声闻乘，缘觉乘，大乘者。法华经譬喻品所说。见火宅条。传灯录曰：‘法达问：经说三车，大牛车与白牛车，如何区别？祖曰：汝自迷背，不知坐却白牛车，更于门外觅三车。’[囗@又]法华宗之慈恩常从三车。故称为三车和尚。宋高僧传四窥基传曰：‘奘师始因陌上见其眉秀目朗，举措疏略，曰将家之种不谬也哉。脱或因缘相扣，度为弟子。则我法有寄矣。(中略)遂造北门将军，微讽之出家。父曰：伊类粗悍，那胜教诏。奘曰：此之器度，非将军不生，非某不识。父虽然诺，基亦强拒。激勉再三，拜以从命。奋然抗声曰：听我三事方誓出家，不断情欲荤血过中食也。奘先以欲勾牵，后令入佛智，佯而肯焉。行驾累载前之所欲，故关辅语曰：三车和尚。即贞观二十二年也。一，基自序云：九岁丁艰，渐疏浮俗。若然者三车之说乃厚诬也。’ 　　 
