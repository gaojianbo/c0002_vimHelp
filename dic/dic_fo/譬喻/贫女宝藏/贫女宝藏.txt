(譬喻)一切之凡夫具佛性，譬之贫女之有宝藏也。涅槃经七曰：‘我者即是如来藏义。一切众生悉有佛性，即是我义。如是我义从本已来常为无量烦恼所覆，是故众生不能得见。善男子！如贫女人舍内多有真金之藏，家人大小无有知者。时有异人，善知方便语贫女人：我今雇汝，汝可为我芸除草秽。女即答言：我不能也，汝若能示我子金藏然后当速为汝作。(中略)是人即于其家掘出真金之藏。女人见已，心生欢喜，生奇特想，宗仰是人。’同三十四曰：‘我又说众生佛性，犹如贫女宅中宝藏，力士额上金刚宝珠，转轮圣王甘露之泉。’ 　　 
