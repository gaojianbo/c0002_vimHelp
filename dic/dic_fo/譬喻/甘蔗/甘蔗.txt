(譬喻)譬物之多者。维摩经法供养品曰：‘三千大千世界，如来满中，如甘蔗竹苇稻麻丛林。’[囗@又](人名)释尊五姓之一。佛本行集经五载甘蔗王之次前有王，名大茅草王。舍王位出家，得五通，称王仙。王仙衰老不能行，诸弟子盛之以草笼，悬于木，出而乞食。时有猎者，误王仙为白鸟，射杀之。其血滴处，后生甘蔗二本。炙于日而开剖。一生童子，一生童女。大臣闻而迎取之，养育于宫中。以日光炙甘蔗而生，故名善生Suj&amacron;ta，以自甘蔗而生，故名甘蔗生Ik&sdotblw;v&amacron;ku，又以由日炙故名日种S&umacron;ryava&mdotabv;&sacute;a，名女曰善贤。遂立善生为王，以善贤为其妃，善贤生四子。王后纳第二妃，生一子。第二妃劝王放逐四子于国外。四子在雪山之南建国，姓曰释迦&Sacute;&amacron;kya又号舍夷。即是迦毗罗城也。三子没后，一子为王，名尼拘罗，次名拘卢，次名瞿拘卢，次名师子颊Si&mdotabv;hahanu，次名阅头檀&Sacute;uddhodana，即悉达太子之父王也。佛所行赞一曰：‘甘蔗之苗裔，释迦无胜王。净财德纯备，故名曰净饭。’如上所记，本行集经以种为出自甘蔗王之第四王子者。五分律，起释世经，有部律亦与是同。然四分律，长阿含经，大楼炭经，则以为第一王子所出。但无论为何。释种出自甘蔗王则一也。 　　 
