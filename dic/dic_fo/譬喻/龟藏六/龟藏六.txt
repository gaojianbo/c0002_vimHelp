(譬喻)人之六识，譬如龟之藏六支也。杂阿含经四十三曰：‘过去世时，有河中草，有龟于中住止。时有野干，饥行觅食。遥见龟虫，疾来捉取。龟虫见来即便藏六，野干守伺，冀出头足，欲取食之。久守龟虫，永不出头，亦不出足。野干饥乏，嗔恚而去。诸比丘汝等，今日亦复如是。(中略)尔时世尊，即说偈曰：龟虫畏野干，藏六于壳内。比丘善摄心，密藏诸觉想。’又见涅槃经一。 　　 
