(譬喻)斥滥谈圆理者，谬烦恼即菩提，生死即涅槃之即义，又私诸法皆空之空义，不达即空之深义，谓如怪鼠唧唧之声，怪鸟空空之声也。止观八曰：‘谬谓即，是犹鼠唧。若言空空，如空鸟空。’同辅行曰：‘不达谛理谬说即名，何异怪鼠作唧唧声。即声无旨，滥拟生死即是涅槃。亦如怪鸟作空空声，岂得滥同重空三昧。’四教仪曰：‘我等愚辈，才闻即空，即废修行，不知即之所由。鼠唧鸟空。广在经论，寻之思之。’文句记十曰：‘凡言即者，以显于离，如冰不离水，理须融冰。义同于离，方乃显即。’止观大意曰：‘凡诸经中有即名者，如生死即涅槃之流，皆以六位甄之，使始终理同而初后无滥。’ 　　 
