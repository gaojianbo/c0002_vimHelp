(譬喻)依他法之无实体，以十种之喻而显。维摩经方便品曰：‘是身如聚沫，不可撮摩。是身如泡，不得久立。是身如炎，从渴爱生。是身如芭蕉，中无有坚。是身如幻，从颠倒生。是身如梦，为虚妄见。是身如影，从业缘现。是身如响，属诸因缘。是身如浮云，须臾灭。是身如电，念念不住。’大般若经一曰：‘于诸法门，胜解观察。如幻如阳焰，如梦如水月，如响如空花，如像如光影，如变化事，如寻香城。’ 　　 
