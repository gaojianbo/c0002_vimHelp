(譬喻)金锁铁锁虽有胜劣，而被缚则一，以譬内着外着，其邪一也。止观十上曰：‘外道见通韦陀，乃至圆门，三念处三解脱，名数是同。所起见罪系缚无异，如金铁二锁。’同辅行十之二曰：‘大论二十五云：譬在囹圄，桎梏所拘。虽复蒙赦，更系金锁。人为爱系，如在囹圄。虽得出家，更着禁戒，如系金锁。今借譬此内外生着，在狱铁锁如外计，逢赦金锁如内计。金铁虽殊被缚义等，佛法虽胜，见系无差。’ 　　 
