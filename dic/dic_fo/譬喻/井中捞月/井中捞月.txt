(譬喻)僧祇律曰：‘佛告诸比丘：过去世时，有城名波罗奈，国名伽尸。于空间处，有五百猕猴，游行林中。到一尼俱律树下，树下有井，井中有月影现。时猕猴主见是月影，语诸伴言：月今日死，落在井中，当共出之，莫令世间长夜闇冥。共作议言：云何能出？时猕猴主言：我知出法。我捉树枝，汝捉我尾。展转相连，乃可出之。时诸猕猴，即如主语，展转相捉。树弱枝折，一切猕猴堕井水中。’ 　　 
