(譬喻)以指譬教以月比法。楞伽经四曰：‘如实观察者，诸事悉无事。如愚见指月，护指不观月。计著名字者，不见我实心。’楞严经二曰：‘如人以手指月示人，彼人因指当应看月。若复观指以为月体，此人岂亡失月体，亦亡其指。何以故？以所标指为明月故。’圆觉经曰：‘修多罗教如标月指，若复见月了知所标毕竟非月，一切如来种种言说开示菩萨亦复如是。’智度论九曰：‘如人以指指月，以示惑者。惑者视指而不视月，人语之言：我以指指月令汝知之，汝何看指而不看月？此亦如是，语为义指，语非义也。’往生论注下曰：‘名为法指，如指指月。’ 　　 
