(譬喻)眼耳等六根譬以六窗，心识譬以一猕猴。是一识外道之邪计也。行事钞下四曰：‘一识外道，如一室六扃，猕猴遍历，根亦如是，一识通游。’然通大小乘有六识体一体别之论，小乘之有部宗，取体别，成实宗取体一，大乘之法相宗以体别为正义。六窗一猿，为体一家之譬也。成实论一心品曰：‘又杂藏中比丘言，五门窟中猕猴动发，猕猴且住，勿谓如本，故知一心。’大乘义章三未曰：‘有人宣说，六识之心，随根虽别，体性是一，往来彼此，如一猿猴六窗俱现，心识如是，六根中现，非有六心。’ 　　 
