(譬喻)法门名。以一人之法展转开导百千人而无尽，譬如以一灯燃百灯，故云无尽灯。此为横之无尽也。维摩经菩萨品曰：‘维摩诘言：诸姊有法门名无尽灯，汝等当学。无尽灯者，譬如一灯然百千灯，冥者皆明，明终不尽。如是诸姊，夫一菩萨开导百千众生，令发阿耨多罗三藐三菩提，于其道意亦不灭尽，随所说法而自增益一切善法，是名无尽灯也。’又华严之贤首形事实上一种之无尽灯，以表法界缘起重重无尽之意。是亦横之无尽也。佛祖统纪三十三曰：‘无尽灯，贤首法藏师。为则天以十镜置八隅，中安佛像，燃灯照之则镜镜现像，以表刹海重重无尽之意。’[囗@又]禅林以长明灯名无尽灯，是竖之无尽也。北磵文集然无尽灯记曰：‘净名大士既授万二千人天女无尽灯法门。从而谕之曰：冥者皆明，明终不尽，伊尹所谓以先觉觉后觉也。后世焚膏继晷号无尽灯，非净名心也。’ 　　 
