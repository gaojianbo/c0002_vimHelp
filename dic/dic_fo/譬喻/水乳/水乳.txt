(譬喻)以譬物之和合。最胜王经六曰：‘上下和穆犹如乳水。’观经疏钞序曰：‘相冥者如水乳相冥。’祖庭事苑曰：‘正法念处经云：譬如水乳同置一器，鹅王饮之，但饮其乳汁，其水犹在。’临济录曰：‘如今有一个佛魔同体不分，如乳水合，鹅王吃乳。’南山戒疏曰：‘如水乳合者，师乖见异，义则有殊。师同见合，理则无别。如乳合乳，如水合水。不得云乳合水，以相合非体，鹅能别故。’ 　　 
