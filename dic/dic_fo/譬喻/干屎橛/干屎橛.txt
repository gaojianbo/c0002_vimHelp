(譬喻)拭人粪之橛之干者。取至秽之意。屎橛又作厕筹、净筹、净木、厕简子等。用之者印度之风。会元十五曰：‘僧问云门：如何是佛？门云：干屎橛。’禅林集句曰：‘不念弥陀佛，南无干屎橛。’指月录曰：‘临济曰：赤肉团上有一无位真人，未证据者看看。有僧出问。济曰：是干屎橛。又僧问惟一：如何是道中人？曰干屎橛。’按此即庄周所谓道在屎溺。 　　 
