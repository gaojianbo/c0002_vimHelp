(譬喻)和种种之香末为一丸者，以譬一法之中具无量之佛法也。首楞严三昧经上曰：‘譬如有王若诸大臣，百千种香捣以为末。若有人来索中一种，不欲余香，共相熏杂。坚意！如是百千众香末中可得一种不杂余不？不也世尊。坚意！是菩萨以一切波罗蜜熏身心故，于念念中常生六波罗蜜。’光明玄义上曰：‘华严云：一法门，无量法门而为眷属。首楞严和香丸，大品裹珠，法华一地所生，涅槃大海水浴，皆是其义。’ 　　 
