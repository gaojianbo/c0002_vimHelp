(譬喻)以金鸡譬初祖达磨之谶语。传灯录六(江西马祖章)曰：‘西天般若多罗，记达磨云：震旦虽阔无别路，要假侄孙脚下行。金鸡解衔一颗粟，供养十方罗汉僧。’六祖慧能门下出南岳让，与青原思二师，自南岳出江西马祖，自青原出湖南石头，依此二师禅法泛滥天下，是即初祖达磨之侄孙，谓西天之金鸡衔来一颗之粟，供养十方之罗汉僧也。无尽灯论上曰：‘金鸡一粒粟，震旦无别路。足下出马驹，蹈杀天下人。’下二句指马祖而言，见马祖条。 　　 
