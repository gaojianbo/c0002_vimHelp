(譬喻)涅槃经九曰：‘喻如猕猴捉水中月。’摩诃僧祇律七曰：‘过去世时有城名波罗奈，国名伽尸。于空闲处有五百猕猴，游行林中。到一尼拘律树下，树下有井，井中有月影现。时猕猴主见是月影，语诸伴言：月今日死，落在井中，当共出之，莫令世间长夜闇冥。共作议言：云何能出？时猕猴主言：我知出法，我捉树枝，汝捉我尾，展转相连，乃可出之。时诸猕猴即如主语，展转相捉。少未至水连，猕猴重，树弱枝折，一切猕猴堕井水中。佛告诸比丘：尔时猕猴主者今提婆达多是，尔时余猕猴者今六群比丘是。’ 　　 
