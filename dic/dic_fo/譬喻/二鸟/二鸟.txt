(譬喻)迦提或鸳鸯之雌雄二鸟，常同游而不相离，以喻常与无常。苦与乐，空与不空等事理之二法，常相即而不离也。南本涅槃经鸟喻品曰：‘鸟有二种：一名迦邻提，二名鸳鸯，游止共俱，不相舍离。是苦无常无我等法亦复如是，不得相离。’章安会疏八曰：‘云双游者，生死具常无常，涅槃亦尔。在下在高双飞双息，即事而理即理而事，二谛即中中即二谛，非二中而二中，是则双游义成雌雄亦成。’ 　　 
