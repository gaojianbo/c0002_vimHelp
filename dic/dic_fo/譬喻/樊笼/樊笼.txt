(譬喻)木作曰樊，竹作曰笼，以容禽兽者。喻业烦恼之系缚及三界之苦域。宝积经九十二曰：‘是人多爱染，往来淫女家，如鸟入樊笼。’大日经义释十一曰：‘为业烦恼之所樊笼，系属生死，不能得自在之力。’往生要集上本曰：‘樊笼未出，随事有碍。’通真记上曰：‘樊笼囚众生之具也，木作曰樊，竹作曰笼。’又演密钞九曰：‘樊笼者火笼也。西京杂记曰：天子以象牙为火笼，谓之焚笼也。一切众生恒处三界，为业烦恼之所烧逼，不得出离，如笼飞禽，故云樊笼也。’又作烦笼。法事赞下曰：‘万中无一出烦笼。’般舟赞曰：‘独超三界出烦笼。’ 　　 
