(譬喻)恶业所感之猛风，劫末大风灾时及地狱等所吹之风。又，善恶之业，能使人转而轮回三界，故譬之曰风。正法念经十曰：‘一切风中，业风第一。’十卷楞伽经九曰：‘业风长四大，如诸果成熟。’唯识论四曰：‘阿赖耶识，业风所漂。遍依诸根，恒相续转。’大乘义章七曰：‘业力如风。善业，风故吹诸众生好处受乐。恶业，风故吹诸众生恶处受苦。’般舟赞曰：‘业爱痴绳缚人送，随业风吹落苦中。’ 　　 
