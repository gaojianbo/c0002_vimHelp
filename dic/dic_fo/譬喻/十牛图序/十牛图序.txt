(譬喻)一、寻牛序，二、见迹序，三、见牛序，四、得牛序，五、牧牛序，六、骑牛归家序。七、忘牛存人序，八、人牛俱亡序。九、返本还源序。十、入尘垂手序。十牛图之作者，不能确定为谁。据会元，似廓庵禅师(大随静禅师之法嗣)作此图与颂，然在四部录等，见十牛图序，乃为所谓清居禅师(传未详)者所作。或言清居禅师之十牛图，与今图不同，依牛之彩色形式，似示进步之次第者，或者廓庵禅师修正之而行于今时也。然而譬心事修练之事以牧牛之事，实有由来。阿含经中说牧牛十二法，智度论明十一事。又禅门之诸祖，有提唱水牯牛之公案者，如马祖禅师之水牯牛公案是也。又如沩山灵佑禅师上堂曰：老僧百年后向山下作一个水牯牛是也。如是以牛譬说心地之修治，自古已然。案第一寻牛，即发菩提心之位也，第二见迹至第六骑牛归家五者，修行之位也，第七忘牛存人与第八人牛俱存，成菩提之位也，此忘牛存人为小乘我空之成菩提，人牛俱忘为大乘我法俱空之成菩提也。第九返本还源入涅槃之位也。是通于大小乘而言。第十入尘垂手方便究竟之位也。其颂列下。十牛图颂一卷，宋师远述。○十牛图颂一卷，明胡文焕着。○十牛颂和颂一卷。 　　 
