(譬喻)五欲之法害人，故譬如箭。唐华严经净行品曰：‘若得五欲，当愿众生，拔除欲箭，究竟安稳。’[囗@又](物名)欲金刚菩萨所持之箭也。欲箭者密语也，欲心与境相应，如箭之中。菩萨以大悲心钩召一切有情，使安住于佛道也。五秘密轨曰：‘欲金刚以菩萨心箭钩召一切有情，安置佛道。’金刚界仪轨曰：‘极喜三昧耶印，名为大悲箭，以射厌离心。’维摩经所说之欲钩，取于女性，今之欲箭取于男性。慧琳音义十曰：‘欲箭，欲心与境相应，如箭之中也。’ 　　 
