(譬喻)生盲人说乳色也。涅槃经十四曰：‘如生盲人不识乳色，便问他言：乳色何似？他人答言：色白如贝。盲人复问：是乳色者如贝声耶？答言不也。复问贝色为何似耶？答言犹稻米末。盲人复问：乳色柔软如稻米末耶？稻米末者，复何所似？答言：犹如雨雪。盲人复言彼稻米末，冷如雪耶？雪复何似？答言犹如白鹤。是生盲人虽闻如是四种譬喻，终不能复识乳真色。是诸外道，亦复如是，终不能识常乐我净。’止观五曰：‘若为盲人说乳，若贝若粖若雪若鹄，若盲闻诸说即得解乳，即世谛是第一谛义。’ 　　 
