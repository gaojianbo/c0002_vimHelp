(譬喻)迦罗与镇头皆果名。迦罗果有毒，镇头无毒，而二果相似，以譬比丘之持戒破戒。涅槃经六曰：‘善男子！如迦罗迦林，其树众多。于是林中，唯有一树，名镇头迦。是迦罗迦树镇头迦树，二果相似，不可分别。其果熟时，有一女人，悉皆拾取。镇头迦果，才有一分。迦罗迦树，乃有十分。是女不识，赍来诣市，而炫卖之。凡愚小儿，不复别故，买迦罗迦果，啖已命终。有智人辈，闻是事已。即问女人：姊何处持是果来？是时女人即示方所。诸人即言：如是方所，多有无量迦罗迦树，唯有一根镇头迦树。众人知已，笑而舍去。善男子！大众之中，八不净法，亦复如是。于是众中，多有受用如是八法，唯有一人清净持戒，不受如是八不净法。’止观十下曰：‘从外道四见，乃至圆门四见，有害无害，譬如迦罗镇头二果。’K&amacron;laka　Tinduka。 　　 
