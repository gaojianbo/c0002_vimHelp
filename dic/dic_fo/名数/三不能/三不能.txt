(名数)唐嵩岳之元圭，于佛立三能三不能。三能者：一、空一切之相，成万法之智也。二、知群生之性，穷亿劫之事也。三、度无量之众生也。三不能者：一、不能灭定业也。二、不能度无缘也。三、不能尽众生界也。传灯录四(元圭传)曰：‘佛能空一切相成万法智，而不能即灭定业；佛能知群有性穷亿劫事，而不能化导无缘；佛能度无量有情，而不能尽众生界；是谓三不能也。’无尽居士之护法论曰：‘嵩岳圭禅师云：佛有三能三不能。’ 　　 
