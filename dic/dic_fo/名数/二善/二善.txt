(名数)一、定善，定心所修之善业也。息虑凝心观净土之依正二报也。二、散善，散心所修之善业也。策身口意废恶修善也。唐善导释观经以此二善，以十三观为定善，以三福为散善。谓一经之所明，不出定散之二善也。观经疏玄义分曰：‘其要门者，即此观经定散二门是也。定即息虑以凝心，散即废恶以修善。回斯二行，求愿往生也。’[囗@又]一、未生善，戒定慧等诸善法未曾修习者。二、已生善，戒定慧等诸善法已曾修习者。见智度论四十八。又，事理善，藏教为界内之事善，通教为界内之理善，别教为界外之事善，圆教为界外之理善。是浅深相对而分事理也。见法华玄义五上。 　　 
