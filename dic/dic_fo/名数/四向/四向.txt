(名数)一须陀洹向，旧译曰入流，又曰逆流，新译为预流向。为断见道十五心间三界见惑之位。是为向须陀洹果之因位，故曰向。二斯陀含向，译曰一来。因之新就译名谓之一来向。为断欲界九品修惑中前六品之位。向义同前。三阿那含向，旧译曰不来，新云不还向。为断欲界九品修惑中后三品之位。向义同前。四阿罗汉向，译曰不生，新旧皆就梵名谓之阿罗汉向。为断色界无色界一切修惑之位。参照子果条。 　　 
