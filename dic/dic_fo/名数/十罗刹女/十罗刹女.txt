(名数)法华经陀罗尼品所说：一、蓝婆，正法华谓之结缚。能系缚众生而杀害之，故名结缚。若从于归佛之后，则缚烦恼之贼。二、毗蓝婆，正法华谓之离结。即结缚人，或脱离之而得自在，故名离缚。若从于归佛之后，则远离烦恼之结使。三、曲齿，正法华谓之施积。齿牙生于上下甚可怖畏，故名曲齿，若从于归佛之后，则积财而施于人。四、华齿，正法华谓之施华。齿牙鲜明，上下并生，故名华齿。五、黑齿，正法华谓之施黑。齿牙黑色，有可畏之相，故名黑齿。六、多发，正法华名为被发。并是从于形相也。七、无厌足，害众生而无厌足，故名无厌足。若从于归佛之后，则慈念众生而不厌，故名。八、持璎珞，正法华谓之持华。是皆从其所执之物名之也。九、皋帝，正法华谓之何所。天上人间，来往自在，故名何所。若从于归佛之后，则诸法皆空无染，无所住着，故名何所。十、夺一切众生精气，十女并为罗刹女，夺人之精气，今以总名为别名也。若从于归佛之后，则夺除一切众生之烦恼恶气而长养菩提之善法。 　　 
