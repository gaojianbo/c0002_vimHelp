(名数)一，少字摄多义，能于少字摄多义也。二，赞叹多以偈颂，赞叹其德以偈颂，东西其揆一也。三，为钝根重说，佛为弟子说长行，有根钝而尚不解者，则重说偈颂也。四，为随喜乐故，佛见众机有欣乐偈颂者，随而说偈颂也。五，为后来徒故。佛为弟子说长行竟，或有新来之众，不闻前经，故为说偈颂也。六，为易受持故，长行之文句繁多，难于受持，故更说偈颂，使易记持也。七，增明前说故，初说长行，义有未尽，后说偈颂更明其义也。八，长行未说故，不说长行，直说偈颂，所谓孤起颂也。见华严大疏。 　　 
