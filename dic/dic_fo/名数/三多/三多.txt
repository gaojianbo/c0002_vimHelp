(名数)多近善友，多闻法音，多修不净观也。又多供养佛，多事善友，多问法要也。或以名天台之三观等，三多不一种也。辅行序曰：‘三多之妙运遽阶。’四念处一曰：‘三多倍际。’助览曰：‘或云：三止三观所蕴法多；或云三种止观，所蕴法多，故曰三多。’四教集解中曰：‘言三多者，长阿含(九卷十上经)云：三多成就：一近善友，二闻法音，三恶露观。大般若云：多供养佛，多事善友，于多佛所请问法要。妙经亦云：有福供佛求法等三(序品曰：若人有福，曾供养佛志求胜法，为说缘觉)，或以福田时节种子名为三多。是则三多大小皆有，然三多义解者鲜矣。余今所示，其必然耶？’ 　　 
