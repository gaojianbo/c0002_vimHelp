(名数)经体有三：一为声。于佛在世时闻金口之音声而得道，是以声尘为经。二为色。于佛灭后，由经卷纸墨而传持之，是以色尘为经。三为法。内心思惟自法，而契于理。是不由他教，不由纸墨，唯以法尘为经。耳识利者依于声。眼识利者依于色。意识利者依于法。此土之人，此三识利。余三识钝。鼻嗅纸墨亦无所知，身触经卷亦不能解。舌啖文字亦宁辨是非耶？是故唯以三尘为经体。见玄义八上。 　　 
