(名数)女子从父母从夫从子，谓之三从。四十华严经二十八曰：‘处女居家从父母，笲年嫡事又从夫，夫亡从子护嫌疑。’贤愚经三，智度论九十九亦同。超日明三昧经下曰：‘女有三事隔五事碍。何谓三？少制父母；出嫁制夫不得自由；长大难子，是谓三。’法句譬喻经二曰：‘我等禀形生为女人，从少至老为三事所监不得自由。’因而胜鬘经宝窟上本谓之五碍三监。案三从之说，儒书亦有之。 　　 
