(名数)又曰五通，五神变。不思议为神。自在为通。不思议自在之用有五种：一、天眼通，谓色界四大所造之清净眼根，色界及欲界六道中之诸物，或近，或远，或粗，或细，无一不照者。二、天耳通，为色界四大所造之清净耳根，能闻一切之声者。三、他心通，得知一切他人之心者。四、宿命通，得知自心之宿世事者。五、如意通，又曰神境通，神足通。飞行自在，石壁无碍，又得行化石为金，变火为水等之奇变者。见智度论五。 　　 
