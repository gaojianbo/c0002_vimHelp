(名数)如来以权智初开三乘之教为权教，后示一乘之理为实教。如此开会之妙用，悉为权智所使然。就四教而判之，则藏通别之三教为权教，圆教之一为实教。若就华严之五教而判之，则顿教已下皆权教，如法相三论者，止于天台通教，华严始教之分，故贬之为权教权大乘，以我而称实教实大乘。玄义一下曰：‘大悲顺物，不与世诤，是故明诸权实不同。’文句一上曰：‘若应机设教，教有权实浅深不同。’止观三下曰：‘一明大小，二明半满，三明偏圆，四明渐顿，五明权实。’ 　　 
