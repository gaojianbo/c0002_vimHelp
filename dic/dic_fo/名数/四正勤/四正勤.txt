(名数)又名四意断，四正断，四正胜。为三十七科道品中，次四念处所修之行品也。法界次第中之下谓：‘一对已生之恶为除断，而勤精进。二对未生之恶，更为使不生而勤精进。三对未生之善为生而勤精进。四对已生之善为使增长而勤精进。’一心精进，行此四法。故名四正勤，能断懈怠，故名四正断，于正策励身语意中此为最胜，故名四正胜，意中决定，而断行之，故名四意断。智度论十九曰：‘破邪法，正道中行，故名正勤。’又曰：‘四念处观时，若有懈怠心，五盖等诸烦恼覆心，离五种信等善根时，不善法若巳生为断故，未生为生故，勤精进信等善根未生为生故，已生为增长故，勤精进。’俱舍论二十五曰：‘何故说勤名为正断？于正修习渐习位中此勤力能断懈怠故，或名正胜，于正持策身语意中此最胜故。’ 　　 
