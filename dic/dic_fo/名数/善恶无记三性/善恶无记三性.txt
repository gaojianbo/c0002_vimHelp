(名数)一、善性，于现世来世为自他为顺益者。信等善心及善心所起一切之善根是也。二、恶性，于现世来世，为自他为违损者。贪等恶心及恶心所起一切之恶业是也。三、无记性，非善非恶为中容之法，亦为顺益，亦为违损，不可记别者。此中有有覆无记与无覆无记二种。妄惑之势用微弱，虽无违损自他之力，然其体为妄惑，故荫覆圣道者，又与此惑障俱者，谓之有覆无记。末那识等是也。其体非妄惑，又非与妄惑俱之法，其自性微弱，曾无损益自他者。谓之无覆无记。阿赖耶识及内根外器等是也。出于唯识论五，百法问答抄三。 　　 
