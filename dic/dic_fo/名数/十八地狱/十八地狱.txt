(名数)一、光就居，人居此中相见即欲斗，泥犁中无兵，而自有兵相杀伤，无步数，又不死，其人长大，且以人间三千七百五十岁为一日，三十日为一月，十二月为一年，经一万岁，即人间百三十五亿岁也。二、居虚倅略，此中一苦当前二十，其人入火中赤身出而相斗，以人间七千五百岁为一日，其寿二万岁(已下之狱中苦与日年寿之倍增皆此例也)。三、桑居都，其人常被火烧。四、楼，其人常居大火铁城中。五、房卒，于大深谷之火中烂烧而不死。六、草乌卑次，于高二千里广四千里之火城烂烧而不死。七、都卢难旦，大火铁贯其人，八、不卢半呼，常在火中炮炙。九、乌竟都，寒冷冻身。十、泥卢都。十一、乌略。十二、乌满。十三、乌籍。十四、乌呼。十五、须健居。十六、末都干直呼。十七、区逋途。十八、陈莫。见十八泥梨经。 　　 
