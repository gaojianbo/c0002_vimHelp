(名数)晋道安，初科节诸经而立三分。及后亲光之佛地论来，果有三分之说。由是诸经皆科三分：一、序分，起本经之由序因缘也。中有通序别序之二。通于诸经曰通序，局于本经曰别序。二、正宗分，正为本经之所说也。三、流通分，举本经之利益劝正说之流通也。见法华文句一。佛地论之三分：一、教起因缘分，二、圣所说分，三、依教奉行分。 　　 
