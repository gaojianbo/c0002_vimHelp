(名数)金刚界三十七尊中内供之四菩萨与外供之四菩萨也。内供者，从中央大日如来流出，为供养四方如来之菩萨，约于能现之佛而谓之内供。外供者，从四方如来流出，为供养中央大日如来之菩萨，是亦约于能现之佛而谓之外供。大日如来应四方如来所证三摩地之德，故供养之于四方如来，四方如来亦以自己所证三摩地之德而供养大日如来也，是主从之分所由然也。此八供，与三十七尊中四摄菩萨皆为对于十六菩萨慧门之定门，故皆为方形。 　　 
