(名数)此中与我国相传之十二支相违者，唯虎与狮子而已。然止观等引大集经将师子改虎(十二支配十二兽，见汉王充之论衡，似基于列子三十六兽说故我国十二支说非依佛教也)，此一一方各有二罗刹女及五百眷属随其方面各自供养其方之三神，而其窟皆是古昔菩萨之住处也。又一一各修各慈。昼夜常巡阎浮提内，人皆敬愿。已曾于过去佛处发愿，一兽一日一夜遍历阎浮提，余十一兽，安住修慈。由七月一日，鼠为其首，二牛，三寅乃至十三，旋再从鼠起，是故此土多禽兽，能行教化。然此有权实二种，其权者在宝山中，常修众生缘之恶，其实者能恼乱行人，故于邪想之坐禅，或现少男少女乃至种种禽兽之形，或使人娱乐，或使人恐怖，是禅定魔三种中之时媚鬼也。此时行者持其时识其兽，呼其名而呵之，必逃去云。 　　 
