(名数)一、布施方便。无悭吝，喜舍身命财，不求恩报。二、持戒方便。持禁戒。行头陀，不轻他，无染着。三、忍辱方便。远离颠倒嗔恚，虽有横逆侵加，亦忍受不动。四、精进方便。捍劳忍苦，勇猛无怠。五、禅定方便。远离一切五欲及诸烦恼，于禅定解脱等法，锐意修心。六、智慧方便。远离愚痴烦恼，长养一切功德，欢喜爱乐之心无厌足。七、大慈方便。起平等大慧之心，利乐一切众生，虽历尘劫而不疲厌。八、大悲方便。虽知诸法无自性，然以平等之大悲心，代一切众生受诸苦，历尘劫而无厌足。九、觉悟方便。以无碍知慧，开示一切众生，使了悟本有，无所疑惑。十、转不退法轮方便。转无上法轮，化导一切众生，使依教修学，增长菩提，行位不退。皆修菩萨行者之善巧也。 　　 
