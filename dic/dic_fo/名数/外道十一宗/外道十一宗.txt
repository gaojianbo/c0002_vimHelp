(名数)九十五种之外道，以十一宗统收之。一数论师，计冥谛生。从数起论，故名为数论，又论能生之数，故名为数论。其造数论及学数论者，皆名数论师。计冥谛生者，百论云：由冥生觉，乃至神我，共成二十五谛。前二十四谛从神我生，以神我为主。神我者常觉明了，常住不坏，而摄受诸法。是故神我是常一，为万物之因，涅槃之因也。二卫世师，计六句生。梵语卫世，华言无胜。其人在佛前八百年出世。其师昼避声色，匿迹山薮，夜绝视听，游方乞食，似鸺鹠鸟。故时人名为鸺鹠仙人。及获五通，遂说论十万偈，以证菩提。六句生者，一实，谓诸法体实， 　　 
