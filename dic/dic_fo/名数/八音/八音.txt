(名数)如来所得八种之音声也。一、极好音，佛德广大之故，使皆入于好道。二、柔软音，佛德慈善之故，使之喜悦，皆舍刚强之心而自然入于律行。三、和适音，佛居中道之理，故音声能调和，使皆和融，自会于理，四、尊慧音，佛德尊高，故闻者尊重，智解开明。五、不女音，佛住首楞严定有世欲之德，其音声使敬异一切，天魔外道无不归服。六、不误音，佛智圆明，照了无谬，使闻者各各得正见，离九十五种之邪非。七、深远音，佛智如实穷际，行位极高，其音声由脐而起，彻至十方。使近闻非大远闻非小，皆证甚深之理。八、不竭音，如来极果愿行无尽，以住于无尽之法藏。故其音声滔滔无尽，其响不竭。使能寻其语义，得无尽常住之果。见法界次第下之下。 　　 
