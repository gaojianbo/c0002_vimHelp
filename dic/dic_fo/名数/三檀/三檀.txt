(名数)檀者梵语檀那D&amacron;na之略，译曰布施。三檀者财施，法施，无畏施之三施也。智度论十四曰：‘檀有三种：一者财施，二者法施，三者无畏施。’以此三檀摄六度。金刚般若论上曰：‘檀那有三种：一、资生施者，谓檀那波罗蜜。二、无畏施者，谓尸罗波罗蜜羼提波罗蜜。三、法施者谓毗梨耶波罗蜜，禅那波罗蜜，般若波罗蜜。’观经玄义分曰：‘三檀等备，四摄齐收。’稽古略三曰：‘仰山粥疏曰：义冠三檀，功标十利。’参照三施条。 　　 
