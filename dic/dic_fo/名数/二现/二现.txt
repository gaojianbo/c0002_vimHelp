(名数)佛之尊特身相好，有须现不须现二者，须现者，为中道之智眼。未开者，现起丈六之应身，广大无边之身相也。不须现者，中道之智眼已开者，观丈六之佛身，为周遍法界之妙身，故佛不必更现广大之尊特相也。如法华之龙女见佛之三十二相，赞叹为微妙净法身者。此中须现为别教之机，不须现为圆教之机，因之华严以兼别教之故，谓为须现之尊特。法华以纯圆之故谓为不须现之尊特。见观经妙宗钞下。 　　 
