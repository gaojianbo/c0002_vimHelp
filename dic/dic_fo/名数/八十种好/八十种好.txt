(名数)又曰八十随形好，更细别三十二相为八十种之好也。随形好者随三十二形相之好也。一无见顶相，佛顶上之内鬘，仰之则愈高，遂不见其顶上；二鼻高不现孔；三眉如初月；四耳轮垂埵；五身坚实如那罗延；六骨际如钩锁；七身一时回旋如象王；八行时足去地四寸而现印文；九爪如赤铜色，薄而润泽；十膝骨坚而圆好；十一身清洁；十二身柔软；十三身不曲；十四指圆而纤细；十五指文藏覆；十六脉深不现；十七踝不现；十八身润泽；十九身自持不逶迤；二十身满足；二十一容仪备足；二十二容仪满足；二十三住处安无能动者；二十四威振一切；二十五一切众生见之而乐；二十六面不长大；二十七正容貌而色不挠；二十八面具满足；二十九唇如频婆果之色；三十言音深远；三十一脐深而圆好；三十二毛右旋；三十三手足满足；三十四手足如意；三十五手文明直；三十六手文长；三十七手文不断；三十八一切恶心之众生，见者和悦；三十九面广而殊好；四十面净满如月；四十一随众生之意和悦与语；四十二自毛孔出香气；四十三自口出无上香；四十四仪容如师子；四十五进止如象王；四十六行相如鹅王；四十七头如摩陀那果；四十八一切之声分具足；四十九四牙白利；五十舌色赤；五十一舌薄；五十二毛红色；五十三毛软净；五十四眼广长；五十五死门之相具；五十六手足赤白，如莲华之色；五十七脐不出；五十八腹不现；五十九细腹；六十身不倾动；六十一身持重；六十二其身大；六十三身长；六十四手足软净滑泽；六十五四边之光长一丈；六十六光照身而行；六十七等视众生；六十八不轻众生；六十九随众生之音声，不增不减；七十说法不着；七十一随众生之语言而说法；七十二发音应众声；七十三次第以因缘说法；七十四一切众生观相不能尽；七十五观不厌足；七十六发长好；七十七发不乱；七十八发旋好；七十九发色如青珠；八十手足为有德之相；见法界次第下之下。大乘义章二十末。 　　 
