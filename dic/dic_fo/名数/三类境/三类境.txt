(名数)境者，八识所变之相分也。此相分有三类：一、性境，性者，实体之义，自实之种子而生，有实性，自维持实性，不随能缘之心，能缘之心，不过为彼之自性，以现量而量知者，此之谓性境不随心。第八识与眼识等五识之全部相分及第六识之一部相分是也。二、独影境，如第六意识浮龟毛兔角之相，其相非自实体种子而生之实法，唯自能缘之见分颠倒计度，而发现假相者。此假相既无能生之种子，亦无所托之本质，唯独起影像，故云独影境。此境为随其种子及善恶之性等能缘之见分者，故云独影唯随见。三、带质境，如第七识缘第八识之见分，或如散心独影之意识，缘五尘之境，其自识之相分，谓为第八识之见分，谓为五尘，确有所托之本质(性质)，非如彼龟毛兔角无本质者，故对于彼独影境而谓之带质境，顾彼所托之本质，虽为有实体之性境，而所起之相分，非为所托之本质，似必支配于能缘之妄情(即自己之身分)，而于非我之物体现我相为依实之本质与非实之妄情而现之一种似非相分，故此相分，不得使属于任何一方。于见分之妄情与性境之本质。二者，可使为两质之性质者，故谓之带质通情本。带质境通于妄情与本质通也。颂曰性境不随心。独影唯随见。带质通情本。性种等随应。’见唯识枢要上末。 　　 
