(名数)密教立三处之华藏世界。其故以大日经立三重之佛身，一加持身，二本地身，三行者身。今约此三身而成义，则加持身即他受用报身，是阿弥陀佛也，其住处名华藏世界。由是过西方十万亿净土即有其处。青龙轨名弥陀为莲华藏。是五部中莲华部报身之土也。本地身即大日如来也，此佛之住处名华藏世界。高广无边，而超相对，绝中边不可定为西方十万亿是五部中佛部自性法身之住处也。大日经所说之胎藏，华严经所说之华藏世界是也。行者身即我等自身也。一切众生之干栗多心，法尔有八叶形。是八叶之心莲华。名曰华藏世界。是秘藏世界。见秘藏记钞六。 　　 
