(名数)九种之方便也。原出于大日经第七增益守护清净行品，即胎藏次第修法中所诵九种之颂及其印契真言也。由此九种印明之方便力而成真实，或所修之法前后方便，故称为九方便一作礼方便，二出罪方便，三归依方便，四施身方便，五发菩提心方便，六随喜方便，七劝请方便，八奉请法身方便，九回向方便是也。作礼方便者，先归命于十方之三宝，恭敬礼拜之意。其颂有八句曰：‘归命十方正等觉，三世一切具三身，归命一切大乘法，归命不退菩提众，归命诸明真实言，归命一切诸密印，以身口意清净业，殷勤无量恭敬礼。’出罪方便者，欲修万善，不灭罪 　　 
