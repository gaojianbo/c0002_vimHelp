(名数)有二种：(一)眼等之五根：一眼根，生眼识者。二耳根，生耳识者。三鼻根，生鼻识者。四舌根，生舌识者。五身根，生身识者。俱舍论一曰：‘五根者，所谓眼耳鼻舌身根。’(二)信等之五根：一信根，信三宝四谛者。二精进根，又名勤根。勇猛修善法者。三念根，忆念正法者。四定根，使心止于一境而不散失者。五慧根，思惟真理者。此五法为能生他一切善法之本，故名为五根。见智度论十九、法界次第中之下，大乘义章四。俱舍论三曰：‘于清净法中，信等五根有增上用。所以者何？由此势力伏诸烦恼，引圣道故。’ 　　 
