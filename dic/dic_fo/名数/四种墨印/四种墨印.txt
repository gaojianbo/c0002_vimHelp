(名数)又曰四种广说，四大教法。四分律四有‘四种广说。’第一广说。若比丘作是语，长老我于某村某城，亲从佛而受持不忘，此为法，此为毗尼，此为佛之所教，若闻彼说，不应嫌疑，亦不应呵，应审定文句而寻法律，若相违，则应语彼言，汝所说者，非佛所说，或是长老不审佛语，不可复诵，亦莫教余人，今当弃舍，若与法相应，则应语彼言，是佛所说，应能诵习，教诸比丘等。第二广说，彼谓于僧中上座之前闻之。第三广说，彼谓于知法众多之比丘所闻之。第四广说，彼谓于知法一比丘之所闻之。余皆与第一广说同。十诵律名之为四种墨印。广说者，就能说之人而名之，墨印者，就能证之教而名之。以能证之教印定之，有印之义也。十诵律曰：‘若言我从佛闻乃至一比丘闻，未应毁叹，应向三藏圣教印定。’见行事钞上一之二。[囗@又]契经，律，阿毗昙，戒之四法，名为四广说，增一阿含经二十曰：‘今四大广说之义，云何为四？所谓契经、律、阿毗昙、戒，是谓为四。’长阿含经三曰：‘佛告诸比丘，当与汝等说四大教法。’ 　　 
