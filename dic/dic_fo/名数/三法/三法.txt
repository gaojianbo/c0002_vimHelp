(名数)一、教法，释迦一代所说之十二分教是也。二、行法，依教修行之四谛十二因缘六度等是也。三、证法，依行证果之菩提涅槃二果是也。此三者，该收一切之佛法也。十地论三曰：‘第二大愿有三种：一切诸佛所说法轮皆悉受持者，谓教法，修多罗等，书写供养读诵受持为他演说故。摄持一切佛菩萨者，所谓证法，证三种佛菩萨法，摄受此证法法他转授故。一切诸佛所教他法皆悉守护者，谓修行法，于修行时有诸障难摄护救济故。’义林章六本曰：‘具教行证三，名为正法。但有教行，名为像法。有教无余，名为末法。’日本法然之撰择集以此三法为该收净土一教之意。然日本见真更加信之一法而为四法，特置重于此也。见四法条。 　　 
