(名数)烦恼为魔军分为十种。智度论十五曰：‘问曰：何处释烦恼为魔？答如杂宝藏经中，佛说偈语魔言：欲是汝初军，忧愁为第二，饥渴第三军，渴爱为第四，第五睡眠军，怖畏为第六，疑为第七军，含毒为第八，第九利养军，着虚妄多闻。第十军自高，轻慢出家人。诸天世间人，无能破之者。我以智慧力，摧伏汝军众。汝虽不欲放，到汝不到处。’小止观亦引之。名虽略异而意则大同也。 　　 
