(名数)又曰七菩提分，七觉支。俱舍论谓之七等觉支。七科道品中之第六也。觉有觉了觉察之义。此为使定慧均等之法，故名等觉。觉法分七种，故曰支，或曰分。一，择法觉支，以智慧简择法之真伪。二，精进觉支，以勇猛之心离邪行行真法。三，喜觉支，心得善法即生欢喜。四，轻安觉支，止观及法界次第名为除觉分，断除身心粗重，使身心轻利安适。五，念觉支，常明记定慧而不忘，使之均等。六，定觉支，使心住于一境而不散乱。七，行舍觉支，舍诸妄谬，舍一切法，平心坦怀，更不追忆，是行蕴所摄之舍之心所，故名行舍。此七法，若行者之心浮动时，可用除舍定之三觉支摄之，若心沉没时可用择法精进喜之三觉支起之。念觉支常念定慧，不可废退。是故除念觉外，他六觉随行人之要而用之。以此七事得证无学果。止观七曰：‘心浮动时以除觉除身口之粗，以舍觉观智，以定心入禅，若心沈时以精进择喜起之，念通缘两处。’同辅行曰：‘定慧各三，随用一得益便止，无假遍修，若全无益，方趣后品，念能通持定慧六分，是故念品通于两处。’梵Saptabodhya&ndotabv;ga。 　　 
