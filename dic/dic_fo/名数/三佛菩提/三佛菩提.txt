(名数)一应化佛菩提，于应当现之所，随即示现，谓出释氏宫去迦耶城不远，坐菩提树下金刚道场得无上菩提也。二报佛菩提，十地圆满，得真常之涅槃。如法华经寿量品所谓‘我实成佛已来无量无边劫’是也。三法佛菩提，如来藏性本来清净，众生界即涅槃界也。经所谓‘如来如实知见三界之相，不如三界，见于三界’是也。见法华论，法华玄义十、法华文句九。 　　 
