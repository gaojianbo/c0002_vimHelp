(名数)过现未迁流谓为世，彼此间隔谓为间。有为法之别名也。一切有为法分类为三种：一、五阴世间，又名五众世间。五阴者色受想行识之五法也，十界之五阴各各差别，各为五阴世间。二、众生世间，又名假名世间。假五阴和合之上名为众生者，上自佛界，下至地狱，各各差别也。三、国土世间，又名器世间。众生所依之境界十界各各差别者，是五阴中假立于色阴之上者。要之第一为实法，第二第三为假法，假法之中，分正报之内身与依报之外器。说见智度论四十七，止观五。[囗@又]一、器世间，即国土世间。举释迦如来所化之境。二、众生世间。举释迦如来所化之机类。三、智正觉世间。具如来大智慧，觉了世间出世间之法者，是释迦如来为教化一切众生种种差别之智身也。此三世间于如来教化上立之。说见华严大疏三。 　　 
