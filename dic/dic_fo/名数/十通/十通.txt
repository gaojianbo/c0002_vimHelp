(名数)一宿命通，二天耳通，三他心通，四天眼通，五现神力，六现多身，七往来速疾，八能庄严刹土，九现化身，十漏尽通。见华严离世间品。又华严经说十通：一他心通。二天眼自在清净通。三宿住智通。四知劫通，知久远劫之事也。五天耳智通。六无体性智通，通达诸法无性之理而变现自在，广利群生也。七善分别语言通，能通达一切之语言也。八色身智通，能无色现色而无留碍也。九一切法通，通达一切法之事理而无不知也。十灭定智通，灭定者大寂定也。大寂定中能现诸威仪而定散无碍也。见华严大疏三十一。 　　 
