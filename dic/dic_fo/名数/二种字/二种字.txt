(名数)一曰阿刹罗，阿迦等之根本字也，二曰哩比鞞，伊等之增加字也。大日经疏十七曰：‘字者梵有二音：一名阿刹罗也，是根本字也。二者哩比鞞，是增加字也。根本者即是本字，如阿字最初二音。次从伊伊(长)乃至乌奥，凡十二字，是从生增加之字，悉皆是女声，其根本字是男声也。男声是慧义，女声是定也。其根本字遍一切处，次诸增加字亦遍一切处。根本增加不相异也，皆以根本字体有本而加点画，是故根本增加不一不异。犹如器中盛水，因器持水，水不离器，此亦如是。更相依持能遍内外也。’ 　　 
