(名数)金刚界大日如来之四亲近女菩萨也。是皆由大日如来流出，为四方四佛能生之母。一金刚波罗蜜菩萨，为黑青色，左手莲华上有函，右手结阿閦如来之印。金刚者，金刚坚固菩提心也。此菩萨为东方阿閦如来能生养育之母。二宝波罗蜜菩萨，为白黄色，左手莲华上有宝珠，右手持四角金轮，宝者，万善所成之功德也。此菩萨为南方宝生如来能生养育之母。三法波罗蜜菩萨，为赤肉色，结无量寿之印，莲华上有函。法者智慧门说法之德也。此菩萨为西方无量寿佛能生养育之母。四业波罗蜜菩萨，为青色。左手莲华上有函。右手取羯磨杵，业者众生利益之事业也，此菩萨为北方释迦如来能生养育之母。见两部曼荼罗钞上。 　　 
