(名数)一、破世间乐邪见。谓无视因果之理而造恶，堕于苦趣不得人天之乐之邪见也。二、破涅槃道邪见。虽修善，而执着于我，虽得人天之乐，而不得涅槃之邪见也。中论四曰：‘邪见有二种：一者破世间乐，二者破涅槃道。破世间乐者，是粗邪见，言无罪无福，无如来等贤圣。起是邪见，舍善为恶，则破世间乐。破涅槃道者，贪着于我，分别有无，起善灭恶。起善故得世间乐，分别有无故不得涅槃。是故若言无如来者，是深厚邪见，乃失世间乐，何况涅槃？若言有如来，亦是邪见。’ 　　 
