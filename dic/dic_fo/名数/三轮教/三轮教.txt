(名数)真谛三藏依金光明经而立三轮教：一、转法轮。佛成道后于七年中转小乘四谛之法轮而说空。二、照法轮。七年后说诸部之般若而明空，以空照有，故名照法轮。三、持法轮。三十年后说解深密经等，双说空有，持转照之二轮，故名持法轮。见华严玄谈四。[囗@又]三轮之嘉祥依法华经信解品而立三种法轮：一、根本法轮，华严经也。纯为菩萨开一因一果之法门。二、枝末法轮，小乘诸经乃至方等般若诸大乘经也。钝根之流，不堪闻一因一果，故于一佛乘分别为三。三、摄末归本法轮，法华经也。会三乘而使归于一佛乘也。见法华游意上。[囗@又]玄奘三藏，依深密经瑜伽论等之意而立三法轮。一、转法轮。初时小乘经之有教也。二、照法轮。第二时般若经之空教也。三、持法轮。第三时解深密经等之中道教也(三藏所立与真谛大同小异其释名同)，是即法相宗之三时教也。见五教章上，华严玄谈四。 　　 
