(名数)智度论五说菩萨之四无畏。大乘义章十一依之而释四无畏：一总持不忘说法无畏。菩萨能闻持教法忆持众义而不忘，故于大众中说法不畏也。二尽知法药及知众生根欲性心说法无畏。药有二种，为世间法出世间法，众生之根欲性有种种，菩萨能了知之，故于大众中说法不畏也。三善能问答，说法无畏。一切异见皆能摧破，一切正法悉能成立，无量众生一时虽来问难，而菩萨悉能于一时酬对，故对大众中说法不畏也。四能断物疑，说法无畏。众生问难，随意解说法，如法能巧断众生之疑，是曰能断疑。以有此能之故，于大众中说法不畏也。 　　 
