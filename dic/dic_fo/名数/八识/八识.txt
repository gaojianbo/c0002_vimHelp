(名数)眼耳鼻舌身意之六识与末那识Manas及第八识也。末那为意，意为思量之义，无始已来无间断，了别第八识，思量我痴我见我慢我爱，故名意识。此识为识体意，故名意识。前之第六识以此意为所依，故名意识。因而为别二识，存梵名也。是为一切众生妄惑之根本。第八识，即阿赖耶识也，译曰藏，以含藏一切诸法之种子故。是为有漏无漏一切有为法之根本。恒了识种子五根器界之三境，故名为识。旧曰阿梨耶，译曰无没。无没为不失之义，与藏同意(贤首)。又虽在生死，亦不失没，故名无没(净影)。[囗@又]性宗于楞伽经开真识现识分别事识而为八识。[囗@又]大乘义章三末列八识。前六识如常。第七为阿陀那识&Amacron;d&amacron;na，译曰无解。以体是无明痴闇故也。是当于唯识之第七识。第八为阿梨耶识。合楞伽经之真识与唯识之阿赖耶识而为一识之名也。 　　 
