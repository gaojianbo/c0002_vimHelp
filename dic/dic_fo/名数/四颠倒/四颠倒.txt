(名数)有二种之四倒：一，凡夫之四倒。二，二乘之四倒。凡夫之四倒：一，常颠倒，于世门无常之法而起常见者。二，乐颠倒，于世间之诸苦而起乐见者。三，净颠倒，于世间之不净法而起净见者。四，我颠倒，于世间之无我法而起我见者。心受身法之四念处，如其次第，为破此四倒之观法也。见俱舍论十九，止观二。二乘之四倒：一，无常颠倒，于涅槃之常而计无常也。二，无乐颠倒，于涅槃之乐而计无乐也。三，无我颠倒，于涅槃之我而计无我也。四，无净颠倒，于涅槃之净而计无净也。涅槃经二曰：‘为诸烦恼无明所覆生颠倒心，我计无我，常计无常，净计不净，乐计为苦。’ 　　 
