(名数)不成完全之男性者有五人。有新旧两解。旧译家之解：一、生不男，生来男根不发育者。二、犍不男，以刀去男根者，如阉竖。玄应音义十四曰：‘犍又作[打-丁+虔][利-禾+虔]二形，同居言切，字书犍害也，通俗文以刀去阴曰犍。’三、妒不男，因见他之淫，方有妒心，而根勃发者。四、变不男，根能变现，遇男则女根起，遇女则男根起者。五、半不男，半月为男根之用，而半月不为者。表中半择迦依上解则如Ubhayavya?jaka(二根者)。四分律三十五曰：‘佛言：黄门于我法中无所增益，不得与出家，受具足戒。若已出家受具足戒，应灭摈。是中黄门者：生黄门、犍黄门、妒黄门、变黄门、半黄门。’新译家又有二解：其一以无根为扇搋，有根而不具为半择迦。前之扇搋，分本性与损坏之二种；后之半择迦，分嫉妒、半月、灌洒之三种；以为五种。灌洒者，澡浴等灌洒之时，男势方起也。其二五种之不男，通名为半择迦，扇搋唯限于无根。故对法论八曰：‘半择迦有五种：谓生便半择迦、嫉妒半择迦、半月半择迦、灌洒半择迦、除去半择迦。’慈恩据此。法华玄赞九曰：‘五种不男者：谓生便、除去、嫉妒、半月、灌洒。’生便者，生便无根者也。出于俱舍光记三。 　　 
