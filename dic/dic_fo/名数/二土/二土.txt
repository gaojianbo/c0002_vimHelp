(名数)一、性土，法性之理，非秽非净，非广非狭，犹如虚空，遍满于一切处，如常寂光土是也。二、相土，或名净土。或为秽土。随众生之心行而有种种之差别者。见宗镜录八十九。[囗@又]一、净土，为金银琉璃所成种种庄严且无四趣五浊等之杂秽者，如西方之极乐世界是也。此中有报土化土之二。报土为佛之果报而自行受用之净土，化土为众生而变化之净土。极乐净土，或曰报土，或曰化土，诸家各有异论。二、秽土，为瓦铄土石所成，秽恶充满而有四趣五浊之杂秽者。如裟婆世界是也。此二土为相土中之差别见华严疏钞四。[囗@又]一报土，报身所居之土也。此中有自受用，他受用之别。佛自受用身之所居，为自受用报土，对于初地已上菩萨而现之报土，为他受用报土。如华严经所说之莲华藏世界是也。二化土，佛之化身住处也。此中有净秽之别。如释迦佛之于娑婆世界，示现杂秽之国土，教化凡夫二乘者，是化土之秽土也。如阿弥陀佛之于懈慢界，观音之于补陀落山，是化土之净土也。化土者，为佛菩萨度凡夫二乘，而变现化作之国土也。问娑婆国土为众生实业所生之秽土，何以谓之化土？答曰：娑婆国土虽为众生之实业所生，而佛示现此土时，以佛之成所作智变现与彼秽土相似之国土而住之。其众生之所变，与佛之所变相和合而似一国土也。故由众生言之，则为实业所感之有漏实秽土，而由佛言之，则为由成所作智变化与秽土相似之无漏假秽土。今从佛而称为化土之秽土也。净土亦然。由众生清净之实业所感与佛之成所作智变现而成。今亦谓佛所变之边为化土之净土也。见百法问答钞八。 　　 
