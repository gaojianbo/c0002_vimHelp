(名数)一自性行。诸菩萨本性以来贤良质直，顺父母之教，信敬沙门及婆罗门，善知家内之亲疏尊卑，恭敬承事不失，具足十善，复行其余善业也。二愿性行。诸菩萨如是发愿，我于何时当得作佛而号具足，是谓之菩萨愿性行。三顺性行，诸菩萨随顺修行六波罗蜜也。四转性行，如释尊供养燃灯佛，由此因缘，读诵经典，转凡成圣也。见佛本行集经一。 　　 
