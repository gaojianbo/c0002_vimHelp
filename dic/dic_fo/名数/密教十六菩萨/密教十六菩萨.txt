(名数)有二种：一者金刚界四方四佛各各之四亲近也。一者表贤劫千佛因位千菩萨之十六菩萨也。金刚界九会曼荼罗中，第一成身会举果上之千佛，第二三味耶会以下，举因位之千佛也。今选取千菩萨中主要之菩萨十六尊，代表千菩萨耳。但千菩萨中前四菩萨已成道。其余者第五弥勒以下九百九十六尊也(第四即释迦也)，故自今以后以第五弥勒为首，故此十六菩萨亦以弥勒为第一也(实际贤劫之菩萨为九百九十六人千菩萨云者从大数也)。诸部要目曰：‘又有四方贤劫中十六大菩萨，表贤劫中一千菩萨。’其十六菩萨之名字，出于六卷之略出经第四，四卷之略出经第三，教王经第一，贤劫十六尊轨。今依贤劫十六尊轨示之如图。 　　 
