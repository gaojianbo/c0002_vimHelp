(名数)一常句。外道计过去之我，即为今我，相续不断，执之为常，即堕于常见，是名常句。二无常句。外道计我今世始生，不由过去之因，执为无常，即堕于断见，是名无常。三亦常亦无常句。外道于上二句皆见有过失，便计我是常，身是无常，若尔则离身即无有我，此亦成过，此名亦常亦无常。四非常非无常句。外道计身有异故非常，我无异，故非无常，若尔则离身亦无有我，此亦成过，是名非常非无常句。见华严大疏十六。 　　 
