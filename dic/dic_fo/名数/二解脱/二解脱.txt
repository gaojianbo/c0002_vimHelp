(名数)一，有为解脱。为阿罗汉无漏之真智。二，无为解脱。是为涅槃。俱舍论二十五曰：‘解脱体有二种：谓有为无为。有为解脱谓无学胜解，无为解脱谓一切惑灭。’[囗@又]一，性净解脱，谓众生之本性清净，无系缚染污之相。二，障尽解脱，谓众生之本性，虽为清净，然由无始已来烦恼之惑，不得显现本性，今断尽此惑障，得解脱自在也。见宝性论五。[囗@又]一，慧解脱，阿罗汉未得灭尽定者。是为唯解脱证涅槃之智慧障者，故曰慧解脱。二，俱解脱，阿罗汉得灭尽定者。是为解脱慧与定之障者。故曰俱解脱。成实论分别贤圣品曰：‘因灭尽定故有二人，不得此定名慧解脱，得此定者名俱解脱。’俱舍论二十五曰：‘俱由得灭定，余名慧解脱。’[囗@又]一，时解脱，钝根之无学，待胜时而入定，及得脱烦恼之缚者。二，不时解脱，利根之无学，不选时而入定，及得脱烦恼之缚者。见俱舍论二十五。[囗@又]一，心解脱，心离贪爱者。二，慧解脱，慧离无明者。见大乘义章十八，俱舍宝疏二十五。 　　 
