(名数)十五之智德与断德也。涅槃经曰：‘月爱三昧从初一日至十五日，光色渐渐增长，又从十六日至三十日光色渐渐损减。’是以光色增长譬十五智德之摩诃般若，以光色渐减，譬断德之无累解脱。以地前之三十心为三智断，十地为十智断，等觉妙觉各为一智断，合为十五智断也。以月之体譬法身。见法华玄义五之一。 　　 
