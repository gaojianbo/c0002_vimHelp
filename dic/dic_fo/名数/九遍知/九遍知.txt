(名数)见修无学之三道中，特于见修道所断烦恼等之断，建立九种之区别也。盖遍知为于四谛之境周遍知之之意。虽以智为其性，然今非称智为遍知。乃以因此遍知而断烦恼之故，于果附以因之名，名断为遍知。所谓断遍知是也。俱舍论光记二十一云：‘断遍知，谓诸断择灭为体。遍知是智，即是断因。断是智果，体非遍知。而是名遍知者，此于果上假立因名。’即其意也。九者，三界系见谛所断烦恼等之断立六，所余三界修道所断烦恼等之断立三，是也。见谛所断烦恼等之断，有六种者，于欲界系苦集二部之所断，立一遍知。又于灭道二部之所断各立一遍知。 　　 
