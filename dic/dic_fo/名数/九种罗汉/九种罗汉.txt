(名数)称之为九无学。经论所说，其位次名称虽异，其体则一也。俱舍论之说：于前七种加第八慧解脱与第九俱解脱者，慧解脱为但依慧力而离烦恼障者，俱解脱为兼离定障而得灭尽定者。成实论之说：一，退相，俱舍九无学之第一退法也。二，守相，九无学中之第三护法也。三，死相，九无学中之第二思法也。四，住相，九无学中之第四安住法也。五，可进相，九无学中之第五堪达法也。六，不坏相，九无学中之第七不退也。八，不退相。九无学中之第六不动也。八，慧解脱，九无学中之第八慧解脱也。九，俱解脱，九无学中之第九俱解脱也(大乘义章十一本)。中阿含福田经之说：一，思法，是前俱舍之第三死相也。二，升进法，是第五可进相也。三，不动法，是前第七不退相也。四，退法，是前第一退相也。五，不退法，是前第六不坏相也。第六，护法，是前第二守相也。第七，住法，是前之住相也。第八，慧解脱，第九，俱解脱，此二者与前同(大乘义章十一本)。此九无学加十八有学称为二十七贤圣。见贤圣条附录。 　　 
