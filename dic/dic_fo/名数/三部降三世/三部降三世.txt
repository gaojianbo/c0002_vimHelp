(名数)胎藏界曼荼罗有降三世王三尊。一金刚手院中之一尊，一五大院中降三世王与胜三世王之二尊，降世与胜世其义一，故为同尊。而此三尊为三部之忿怒尊，犹如军荼利明王有三部之别，盖金刚手院之降三世为金刚萨埵，是金刚部之忿怒尊，五大院中不动尊北之降三世为大日所变，是佛部之忿怒尊，其西方之胜三世为地藏菩萨所变，是莲华部之忿怒尊。此非于同院中列同一之两尊，是其名虽同，而为佛及地藏所变异，故有其异。 　　 
