(名数)一、异、常、非常等之义总有四句，一切之妄计，必堕于其一，名为四见。智度论七曰：‘复有四种见，世间常，世间无常，世间亦常亦无常，世间亦非常亦非无常。我及世间有边无边亦如是。’又华严经疏三，谓外道之所见，不出四见：一、计一，数论师，计因中有果，以因果不异之故名为计一。二、计异，胜论师，计因中无果，以因果不同之故名为计异。三、计亦一亦异，勒裟婆论师计因中有果，亦计因中无果，以有无双计故名为亦一亦异。四、计非一非异，尼犍子，计因果，亦非是一亦非是异，故名非一非异。[囗@又]凡夫常乐我净之四颠倒称为四见。  　　 
