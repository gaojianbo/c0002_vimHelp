(名数)修菩萨之行者，善能修习禅定，则万缘俱息，定性现前，故获此十种之利益：一，安住仪式。菩萨习诸禅定必须整肃威仪。一遵法式而行之，即久，则诸根寂静，正定现前，自然安住而无所勉强，是为安住仪式。二，行慈境界。菩萨习诸禅定，常存慈爱之心，无伤杀之念，于诸众生，悉使安稳，是为行慈境界。三，无烦恼。菩萨习诸禅定，诸根寂静，则贪嗔凝等一切烦恼，自然不生，是为无烦恼。四，守护诸根。菩萨习诸禅定，定常当防卫眼等诸根，不为色等诸尘所动，是为守护诸根。五，无食喜乐。菩萨习诸禅定，既得禅悦之味，以资道体，虽无饮食之奉，亦自然欣豫。是为无食喜乐，六，远离爱欲。菩萨修习禅定。寂默一心，不使散乱。则一切爱欲之境，悉无染着，是为远离爱欲。七，修禅不空。菩萨习诸禅定，虽获诸禅之功德，证真空之理，然不堕于断灭之空，是为修禅不空。八，解脱魔罥。菩萨习诸禅定，则能远离生死一切之魔网，悉皆不能缠缚，是为解脱魔罥。九，安住佛境。菩萨习诸禅定，开发无量之智慧，通达甚深之法义，于佛知见。自然明了，故心心寂灭，住持不动，是为安住佛境。十，解脱成熟。菩萨习诸禅定，一切惑业，不能挠乱，行之既久，则无碍解脱，自然圆熟，是为解脱成熟。见月灯三昧经七。 　　 
