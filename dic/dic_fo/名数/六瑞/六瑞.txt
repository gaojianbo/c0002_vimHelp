(名数)法华经为出世本怀之经，故说先现六种之祥瑞，以为开经之由序缘起，谓之法华六瑞序：一说法瑞，先说无量义经也。二入定瑞，次入无量义处三昧也。三雨华瑞，次从天雨四种之华也。四地动瑞，次大地六种震动也。五心喜瑞，大众见之内心生欢喜也。六放光瑞，次佛眉间白毫放光照东方万八千佛土也。此六瑞为三世十方诸佛说法华经前必示现之教化法式。见法华经序品。 　　 
