(名数)菩萨戒经说菩萨修头陀行时，及游方而往来百里千里，宜常以十八物随身。一杨枝；二澡豆，和水洗手之豆粉也；三三衣，如上；四瓶，梵云军持，净水瓶也；五钵，如上；六坐具，即上之尼师坛也；七锡杖；八香炉；九漉洒水囊，如上；十手巾；十一刀子；十二火燧；十三镊子；十四绳床；十五经；十六律，即梵网经也；十七佛像；十八菩萨像，文殊弥勒也。是为梵网之三尊。见梵网经下，十八物图。 　　 
