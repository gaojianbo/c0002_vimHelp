(名数)一得分别自在，住于菩萨第八不动地即舍一切功用之行得无功用法，于一切法远离一切分别之想而得自在也。二得刹土自在，菩萨住于不动地深心清净，于诸刹土亦得清净得出生自在也。三得智自在，菩萨住于第九善慧地，得无碍之智慧演说诸法，称于理而得自在也。四得业自在，菩萨住于第十法云地，于诸烦恼业缚悉能通达，更无障碍也。见大乘壮严经论五。 　　 
