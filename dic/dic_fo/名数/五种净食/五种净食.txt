(名数)诸食物依五事而清净，适于比丘之食，谓之净食。净者离过之义，如净命，净肉。一、火净，谓食物之宜烧煮者，如法烧煮之，熟方食之也。二、刀净，谓果物之宜以刀去其皮核者，如法去之，方食也。三、爪净，谓果物之宜以爪去其皮壳者，如法去之，方食也。四、蔫干净，谓果物之蔫干失生气，不堪更为种者，方取食之也。五、鸟啄净，谓取鸟之啄残者而食之也。已上五种，依火乃至鸟啄而为净食，故谓之火净食乃至鸟啄净食。见毗奈耶杂事三十六。四分律有十种之净法，前五种与上同。一火净，二刀净，三疮净(即爪净)，四鸟啄破净，五不中种净(即蔫干净)。见行事钞下二。 　　 
