(名数)金刚界五智所成之五如来也。一大日如来，法界体性智所成。二阿閦如来，大圆镜智所成。三宝生如来，平等性智所成。四无量寿如来，妙观察智所成。五不空成就如来，成所作智所成。见五智条。菩提心论曰：‘东方阿閦佛因成大圆镜智，亦名金刚智也。南方宝生佛由成平等性智，亦名灌顶智也。西方阿弥陀佛由成妙观察智，亦名莲华智，亦名转法轮智也。北方不空成就佛，由成成所作智，亦名羯磨智也。中方毗庐遮那佛，由成法界智。’ 　　 
