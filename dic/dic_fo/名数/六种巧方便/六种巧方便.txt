(名数)菩萨六种之善巧方便也。一随顺巧方便，谓顺次教诫，令生信乐，说甚深之法而使之易解也。二立要巧方便，谓誓与众生所求之田宅钱财，次第使行善法也。三异相巧方便，谓教供养父母，受持禁戒等不顺时，乖异嗔责，使他畏惧也。四逼迫巧方便，谓原有犯戒等事，断绝供给，或加谪罚，使离恶法也。五报恩巧方便，谓施与众生财物令生报恩之心也。以出世门之财供养使行受持禁戒等也。六清净巧方便，谓自天降生出家学道，成无上菩提，使众生皆信乐，所有惑染悉令清净也。菩萨地持经八详说之。 　　 
