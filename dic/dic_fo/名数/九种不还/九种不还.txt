(名数)于前五种不还中，中般生般上流般之三种般，各分三种，为九种不还。是于色界入灭圣者之区别也。中般三种：一、速般，谓于中有断余惑而般涅槃也。二、非速般，谓于中有经暂时而般涅槃也。三、经久般，谓于中有经久时而般涅槃也。生般三种：一、生般，谓生于色界速断余惑而般涅般也。二、有行般，谓生于色界加行勤修，经几许之时，而般涅槃也。三、无行般，谓生于色界，懈怠不成加行，经久时而渐般涅槃也。上流般三种：一、全超般，谓先生于色界之最下梵众天，由梵众天超中间之十四天，至色究竟天，而般涅槃也。二、半超般，谓先生于梵众天，后超一天二天乃至十三天，至色究竟天，而般涅槃也。其超不全，故云半，非等分之半也。三、遍没般，谓遍经历色界之十六天，而于色究竟天般涅槃也。见俱舍论二十四等。 　　 
