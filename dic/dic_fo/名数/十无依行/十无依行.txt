(名数)又名十无依止。依行法以为生功德善根之所依处，然或缘邪见，或依恶缘，其行法有不为功德善之所依止者，此有十种，名为十无依行：一、意业不坏而加行坏者。二、加行不坏而意业坏者，三、加行意业皆坏者，四、戒坏而见不坏者，五、见坏而戒不坏者，六、戒见皆坏者，七、加行与意业，见与戒，皆不坏，而但依止于恶友之力者，八、虽依止于善友之力，而复愚钝，犹如哑羊不能分别事理者，九、于种种之财宝众具，常无厌足，以追求之因缘故，其心迷乱者，十、为众病所逼近，求种种之咒术祠祀，为此因缘，而坏其行者。见大集地藏十轮经五。 　　 
