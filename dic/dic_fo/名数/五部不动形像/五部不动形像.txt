(名数)日本小野仁海僧正之口传，有约于佛金莲宝羯五部，沙汰五种之不动尊者。其所传之文曰：‘一、佛部不动，白色，着天宝冠，在立佛持剑索，坐瑟瑟石座，白色二童子侍。二、金刚部不动，赤色，顶上七莎髻，持剑，缚曰罗，坐磐石，赤色二童子侍立。三、宝部不动，黄色，持金刚索，顶有七莎髻，坐大磐石，黄色童子侍。四、莲华部不动，绿色，顶有五佛冠，持剑索，坐须弥山。五、羯磨部不动，黑色，顶有八叶白莲华，持剑索，坐磐石，是最深秘，慎勿传于他门。’ 　　 
