(名数)三界之异名也。生死之境界，有因有果谓之有。三有者，三界之生死也。一欲有。欲界之生死也。二色有。色界之生死也。三无色有。无色界之生死也。新译仁王经中曰：‘三有业果，一切皆空。’智度论一曰：‘三有爱着心。’颂疏界品一曰：‘名三有者，欲有、色有、无色有。’遁麟记一曰：‘言三有者，即三界之异名。’[囗@又]一本有，现生之身心。二当有，未来之身心。三中有，本有与当有中间所受之身心。欲界色界之生死，必有中有。 　　 
