(名数)又以八部总该般若。金刚仙论一曰：‘有感应应世，故说八部般若。以十种义，释对治十。其第一部十万偈(大品是)，第二部二万五千偈(放光是)，第三部一万八千偈(光赞是)，第四部八千偈(道行是)，第五部四千偈(小品是)，第六部二千五百偈(天王问是)，第七部六百偈(文殊是)，第八部三百偈(金刚般若)。’如经本所见，阅藏知津所云之大品，放光，光赞，其文虽有具异，然为同一经本，以之配于三部，非也。故天台之金刚疏及嘉祥之仁王经疏，皆以为八部中第一第二之经本未渡，取第三之光赞亦名之曰大放光。是为第三部。又八部中第四之道行与第五之小品为同本异译。大般若之第四分也。故嘉祥名第四分为小品或道行云。 　　 
