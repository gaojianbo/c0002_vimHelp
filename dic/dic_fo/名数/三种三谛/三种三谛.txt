(名数)不思议之三谛，虽以无决定性之故，不可说之，然为机缘说之则不出三意：一、随情说，此为大悲方便，或约于有门，或约于空门，而明之。此三谛在圆教十行已前也。二、随情智说，即随自他意语也。就情而说有空之二，就智而说中之一，此三谛当于圆教十信位。三、随智说，即随自意语也。是初住已去，非徒中绝视听，真假亦然。三谛玄微，唯智所照，不可示，不可思，闻者惊怪。唯佛与佛乃能穷尽，言语道断，心行处灭，不可以凡情图想也。 　　 
