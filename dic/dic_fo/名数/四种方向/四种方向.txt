(名数)一，息灾为北方，日本花藏院护摩要集上举息灾向北之说云：北方主冬，草木枯[蒿/禾]，以表除灾。若对于五行，则以北为水方，息灾之坛为水形，故向于北方也。北方为寂静之方，故寂灾之法向北方也。北方主冬，世人秋收冬藏，更无所作，故谓之寂静欤。二，增益为东，护摩要集上云：东方主春，草木生长，以表增益。又日月出于东而草木生长，故以表增益。对于五行，则以东为木，以木之茂盛表增益也。三，降伏为南，护摩要集上云：南方司夏，阳气炽盛，而热炎烧物，以表降伏。若对于五行，则以南为火，降伏坛之形为火(三角)，故向南方。四，敬爱者西，护摩要集上云：秋者草木结实开花，世人爱之，故以表敬爱。金光明经疏云：秋时万物结实。人计为常为乐。计为常乐，可表敬爱。若对于五行，则以西为金，金者世之所爱，故表敬爱。 　　 
