(名数)第一释名，无名，则不能显法。故应先释经题。第二辨体，名者呼体故，名之次宜辨体，体者一部之旨归，众义之中枢也。第三明宗，宗者修行之宗旨也。会体必由修行。故体之次宜明宗。第四论用，会体而自行已圆，则应自体起用，利益众生。故就宗而论一经之作用。第五判教，利益已多，则所说之教义无尽，故用之次宜判教义之大小权实。已上五重。就法华经释之。则与咸之法华撮要曰：‘此经乃以法譬为名，实相为体，一乘因果为宗，断疑生信为用，无上醍醐为教相。’ 　　 
