(名数)表彰有为法之事体者有四：一生相，起事物也。二住相，安事物也。三异相，衰事物也。四灭相，坏事物也。有此四相者为有为法。无此四相者为无为法。俱舍论五曰：‘颂曰：相，谓诸有为生住异灭性。论曰：由此四种是有为相，法若有此，应是有为。与此相违是无为法。此于诸法能起名生，能安名住，能衰为异，能坏为灭。’小乘有部谓离所相之法，则有能相之别体，成实及大乘，谓此四相唯为有为法变异之差别，非有所相与能相之别体。因之有部之四相，为实法，成实及大乘之四相为假法。 　　 
