(名数)真言行者以十五尊而成一身：第一以根本命金刚为行者之名。根本命金刚者，五部中金刚萨埵之名，是为根本。故下文谓极秘密中秘，此名五部源。命者名也，言意为命世之金刚萨埵，于五萨埵中随取其一也。明为缚曰吽。第二以释轮为座，天帝释也，一名因陀罗，此云帝，又曰主。居妙高山顶善法堂中，有常住金刚界大曼荼罗三十七尊。此曼荼罗为释轮，轮者方坛也，名为大因陀罗，是地地之名也。行者当住于坚胜金刚座妙高山王顶大因陀罗轮坛上，明为斫羯罗。第三第四两尊之多罗为二目。第五毗俱胝为耳。此二尊，是观音之眷属也。下文谓多罗毗俱 　　 
