(名数)一己知他不知，发心而自发誓愿，未广及于人，未得四无所畏，未得善权故也。二众人尽知己不知，发心广大，得无所畏，得善根故也。三己众俱知，位在七地得无畏，得善权，得空观故也。四己众俱不知，未入七地，未得空观之无着行故也。五近觉远不觉，如弥勒是，诸根具足不舍如来无着之行故也(弥勒成佛在近，近者得觉知其授记，远者不能觉知)。六远觉近不觉，此人未能演说圣贤之行故也。即师子膺是。七近远俱觉，诸根具足不舍无着之行，遍游十方世界，作不思议，显佛之神德故也，今之柔顺菩萨是。八近远俱不觉，未得菩提，皆不能悉知如来藏等之行故也，今之等行菩萨是。见菩萨璎珞经九，法华文句七之一。 　　 
