(名数)楞伽经所说：一，真识，如来藏也，又自性清净心也。离生灭相之真心也。起信论名之为心，亦名如来藏。性宗唯识不立此识。二，现识，又名藏识。真心与无明和合而生染净法之识体也。起信论所谓阿梨耶识之业转现三细也，唯识论所谓阿赖耶识也。但彼不立真妄和合之义。三，分别事识，名转识。缘现识而生之眼等六识也。起信亦名分别事识。楞伽经一曰：‘略说有三种识，广说有八相，何等为三？谓真识、现识、分别事识。’ 　　 
