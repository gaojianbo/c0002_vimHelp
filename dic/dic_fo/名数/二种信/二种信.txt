(名数)一信解，又曰解信。梵曰阿毗目佉Abhimukh，自明见理，心无疑虑也。二深信，又曰仰信。梵曰舍攞驮&Sacute;raddh&amacron;，是依人而信其言也。大日经疏三曰：‘有大信解者。此信解，梵音阿毗目佉，谓明见是理。心无疑虑，如凿井已渐至泥，虽未见水，心知在近，故曰信解也。下言深信者，梵音舍攞驮，是依事依人之信。如闻长者之言，或出常情之表，但以是人未曾欺诳故即便谛受依行，亦名为信。’[囗@又]有初信正信之二种。与贪嗔痴三不善根相应之信为邪信。与无贪等三善根相应之信为正信。[囗@又]有自力他力之二信。自发之信为自力信。依佛之大悲心而发之信为他力信。此中五根中之信根，就正信而言，是佛徒通途之信心也。又净土真宗之信就他力信而言，是一宗特殊之信心也。 　　 
