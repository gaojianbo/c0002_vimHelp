(名数)一真如性一体之义。所谓无生无灭，无来无去，离言离相，言语道断，心行寂灭，本来净故也。二随想流出相成之义。以性净故，应化相应之义也。三加被护念之义。以四种不可思议力故，所谓业力佛力真言力药力等护念成熟也。四随诸众生所求不同之义。本愿如神药随服应念成就故也。五慈悲义。慈悲证此法故。六以佛愿度有情之义。随心应像故也。七以诸菩萨度有情之义。八一切诸佛不思议之义。真言不思议力。亦成无上不思议之果故也。见慈氏轨上。 　　 
