(名数)大日经住心品大日如来分别瑜伽行者之心相，答金刚手菩萨之问。谓一贪心，随顺染法也。二无贪心，随顺无染法也。三嗔心，随顺怒法也。四慈心，随顺慈法修行也。五痴心，不观法之是非善恶，遇便信受也。六智心，顺修殊胜增上法也。七决定心，尊教命如说修行也。八疑心，随所闻常生不决定心也。九闇心，于无疑虑之法生疑虑也。十明心，于不疑虑之法无疑虑修行也。十一积聚心，以无量为一为性也。十二斗心，互相是非为性也。十三诤心，于自己而生是非也。十四无诤心，是非俱舍也。十五天心，心思随念成就也。十六阿修罗心，乐处生死也。 　　 
