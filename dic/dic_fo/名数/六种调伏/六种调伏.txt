(名数)菩萨调伏恶法障碍之六法也。一、性调伏，谓菩萨有善根种性，故修习善法，调伏身心诸烦恼障也。二、众生调伏，谓调伏一切众生，知声闻性缘觉性乃至人天性之别，使夫夫得道也。三、行调伏，谓修万行调伏诸烦恼，为众生修苦行而不悔恨也。四、方便调伏，谓以种种方便调伏众生使初发心者劝持戒离生死，已发心者亲近善友受持经法等也。五、熟调伏，谓对众生无善根者，说人天之乐，使发菩提心，对有善根者，说出世间之法，使之增长，成熟善果也。六、熟调伏印，谓菩萨自身之善法得成熟而印于自己之心也。印者法印也。菩萨善戒经三详说之。 　　 
