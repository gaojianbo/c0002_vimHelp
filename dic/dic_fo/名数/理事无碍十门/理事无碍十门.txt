(名数)于事(现象)、与理(本体)之关系立十门：一理偏于事，一、真法界之理遍在一切之事法，虽理无分限，事有分限，而事既即于理，则亦无分限，故一一微尘具足真理。二、事遍于理，理既遍于事，事亦遍于理，以有分限之事，具无分限之理，故遍在一微尘法界。三、依理成事，依真如之理，成世间之事，事无别体，全揽理而成，如波依于水，水全成波也。四、事能显理，理无形相，即事而明，事既依理而成，则理乃依事而显，如波相尽而水体全显也。五、以理夺事，事相既虚，全体是理，故一切之事法不可得。般若心经所谓是故空中无色无受想行识是也。六、事能隐理，真理既随缘而成事相，遂今事显而理不现，如水之成波，波显水隐也。经所谓法身转五道名曰众是也。七、真理即是，真如之理性即是事相。真如之外，非有事相，如水即是波，波之外别无水。般若心经所谓空即是色是也。八、事法即理，世间一切事法本无自性，皆由因缘会集而有，举体即是真性，真性之外无事法，般若心经所谓色即是空是也。九、真理非事，事即真理，而非是事，盖理为真而绝诸相，事为妄而带差别，真妄既异。故即妄之真异于妄。如水之湿性。即非波之动相也。十、事法非理，为全理之事，而非是理，盖理性平等，事相差别也。性相既异，故举体全为事，而事相宛然，如波之动相。非是水之湿性也。说见华严大疏二。 　　 
