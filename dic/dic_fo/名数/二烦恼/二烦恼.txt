(名数)一，根本烦恼，贪嗔痴慢疑恶见之六大烦恼，为一切诸烦恼生起之本，故名为根本烦恼。二，随烦恼，忿恨覆等二十之烦恼，以前之根本烦恼为体，或为由此流出者，故名为随烦恼。是唯识之法相也。见唯识论六，百法问答钞二。[囗@又]一，分别起烦恼，依邪师邪教邪思惟之缘而起之我见边见等理惑，谓之分别起烦恼。于见道一时断之。二，俱生起烦恼，依无始以来之熏习力，与自身俱生之贪嗔等事惑，谓为俱生起之烦恼。入于修道，渐渐断之。见百法问答钞四。[囗@又](名数)一，大烦恼地法，无明，放逸，懈怠，不信，惛沈，掉举之六惑。常与一切之染心相应，故名之为大烦恼地法。二，小烦恼地法，忿，覆，悭等之十惑，唯为俱生迷事之惑，故唯为修道断，不通于见道断，又唯起于意识，不通于余识，又十惑各别而起，无俱起者，故名之为小烦恼地法。是俱舍之法相也。见俱舍论随眠品。[囗@又]一，数行烦恼，如贪欲嗔恚，不断而起之烦恼也。二，猛利烦恼，如因果拨无之邪见，上品之烦恼也。见俱舍论十七。 　　 
