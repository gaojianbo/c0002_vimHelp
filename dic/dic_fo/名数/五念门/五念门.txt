(名数)净土论所说，念阿弥陀佛五种之门：一、礼拜门，以身业而向阿弥陀佛之形像礼拜也。二、赞叹门，以口业而称阿弥陀佛之名也。三、作愿门，一心愿生于彼国土也。四、观察门，以智慧而观察土之十七功德，佛之八种功德，菩萨之四种功德也。五、回向门，愿以己之功德回施于一切众生，彼此皆成佛也。门为入出之义，前四门为入于安乐净土之门，后一门为出于利他教化之门，故通名为门。净土论曰：‘若善男子善女人，修五念门行成就，毕竟得生安乐国土，见彼阿弥陀佛。何等五念门？一者礼拜门，二者赞叹门，三者作愿门，四者观察门，五者回向门。’ 　　 
