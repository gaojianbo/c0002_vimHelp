(名数)又作九品烦恼。即贪，嗔，慢，无明四种之修惑，就粗细而分为上中下等九品也。盖三界总有九地。欲界四禅及四无色是也。其中欲界具四种之修惑，四禅及四无色，除嗔而有三惑。然于其一地中，将此等修惑，总分为上上乃至下下九品，故九地合有八十一品。名之为八十一品之修惑。通于有漏无漏之两断，凡夫亦得断其中之下八地七十二品。若就圣者言之，则于修道位，断欲界之前六品者为第二果，全断欲界之九品者为第三果，断上二界之七十二品者为第四果。又断此一品，每各有无间解脱二道，称为九无间九解脱是也。参照九无间道条。 　　 
