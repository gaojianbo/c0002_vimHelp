(名数)一，决定声闻。久习小乘，今世道熟，闻小教而证果也。二，上慢声闻。于小法未得谓为得，未证谓为证，是实凡夫也。三，退大声闻。原是菩萨，于积功修道之中间，疲厌生死，退大乐小。值佛出世，闻说小法，而得小果也。四，应化声闻。菩萨内秘外现而示声闻之相也。见法华论，大乘义章十七本，法华文句一。此四种如次第即藏，通，别，圆四种之声闻也。见菩提心义一。 　　 
