(名数)一布施行，二持戒行，三忍辱行，四精进行，五止观行。是于六度之中合定慧之二度而为止观之一者。见起信论。[囗@又]一、圣行，菩萨修戒定慧之三业也。二、梵行，梵者清净之义，以净心而运慈悲，为众生拔苦与乐也。三、天行，天为四天中之第一义天，即天然之理也。菩萨由天然之理，而成妙行，是为天行。四、婴儿行，婴行譬人天小乘。菩萨以慈悲之心示现人天小乘小善之行也。五、病行，菩萨以大慈悲和于一切众生，同有烦恼，同有病苦也。见涅槃经十一。[囗@又]木火土金水之五行。以之配于五方等。见五大条。 　　 
