(名数)昼三时夜三时合为六时也。昼三时为晨朝日中日没，夜三时为初夜中夜后夜。阿弥陀经曰：‘昼夜六时雨天曼陀罗华。’西域记二曰：‘六时合成一日一夜，昼三夜三。’[囗@又]西天之法分一岁为六时。西域记二曰：‘又分一岁为六时。正月十六日至三月十五日，渐热也。三月十六日至五月十五日，盛热也。五月十六日至七月十五日，雨时也。七月十六日至九月十五日，茂时也。九月十六日至十一月十五日，渐寒也。十一月十六日至正月十五日，盛寒也。’ 　　 
