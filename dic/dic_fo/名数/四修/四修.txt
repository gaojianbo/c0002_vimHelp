(名数)一无余修，谓福德与智慧二种之资粮具修而无遗也。二长时修，谓经三大阿僧祇劫而不倦也。三无间修，谓精勤勇猛，无刹那废修也。四尊重修，谓恭敬所学，无所顾惜，修而不慢也。是就如来之因圆德而言，见俱舍论二十七。[囗@又]一恭敬修，谓恭敬礼拜阿弥陀佛及一切之圣众也。二无余修，谓专称彼佛之名，及专念专想一切圣众，不杂余业也。三无间修，谓心相续，不以余业来间，不以贪嗔烦恼间隔也，四长时修，谓前三修以毕命为期，誓不中止也。此就念佛行者而言。见往生礼赞。[囗@又]一长时修，二殷重修，三无间修，四无余修。是与往生礼赞之意同。见往生要集中本。 　　 
