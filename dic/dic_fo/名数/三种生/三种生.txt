(名数)沩仰宗之灵佑，依楞严经而揭三种生，以提撕学者：一、想生，对于尘境而妄想之能思心也。二、相生，识情所思一切境界之相也。三、流注生，识尘和合，念念相续之一切烦恼也。吾等无始以来以此三者，污清净之镜智。人天眼目四曰：‘师一日谓仰山曰：吾以镜智为宗要，出三种，所谓想生相生流注生。楞严经曰：想相为尘，识情为垢，二俱远离则汝法眼应时清明。云何不成无上知觉？(己上经文)想生即能思之心杂乱，相生即所思之境历然，微细流注俱为尘垢。若能净尽，方得自由。’(经文之当意以想相二字示六境，识情二字示六识与六根)。 　　 
