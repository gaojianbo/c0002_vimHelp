(名数)圆觉经说三种之观法，谓为圆觉之三观：一、奢摩他观。奢摩他，译言止，专静止心念而入于涅槃也。二、三摩钵底观。三摩钵底，译言观。观如幻之相而证幻化之净行也。三、禅那观。禅那，译言思惟。不取静相及幻化，思惟而证中道之实相也。此三观单复重叠，而为二十五种，称之为二十五清净定轮(经于二十五种一一说之)。经偈曰：‘所谓奢摩他、三摩提禅那、三法顿渐修，有二十五种。十方诸如来，三世修行者，无不因此法，而得成菩提。’ 　　 
