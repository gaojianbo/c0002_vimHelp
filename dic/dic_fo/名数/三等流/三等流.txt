(名数)一真等流，以善性恶性无记性为因，所引善恶无记同类之果，与因性真实同者，故名为真等流。二假等流，如前世杀生，令他命短，今世自命亦短，有相似之义，故假名等流，谓之假等流。三分位等流，眼等诸识，各随自类转变。如眼识。(中略)身识皆从第八识之种子而生，对于色等诸尘，名等流果。若第六识从种子识而生，起诸分别，亦名等流果。而识与尘分位各同，故名分位等流。说详宗镜录七十一。 　　 
