(名数)般若者，圆常之大觉也。一觉有三德：一实相般若，为般若之理体，本来为众生所具，离一切虚妄之相，般若之实性也。是为所证之理体。二观照般若，观照实相之实智也。三方便般若，分别诸法之权智也。见金光明玄义上。[囗@又]一实相般若(如上)，二观照般若(如上)，三文字般若，诠上二般若之言教五部八部及大般若等般若经是也。见肇论，法藏般若心经略疏。仁王经良贲疏上一曰：‘明此经者题云般若，即以为宗。观如来品别明三种，实相观照及以文字。慈恩三藏更加二种，境界眷属，通前五法，般若性故，般若相故，般若因故，般若境故，般若伴故。’ 　　 
