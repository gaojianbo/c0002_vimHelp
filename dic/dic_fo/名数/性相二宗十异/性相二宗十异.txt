(名数)华严纲要辩性相二宗之十异。一、一乘三乘异，法相宗以三乘为真实，一乘为方便，法性宗以三乘为方便，一乘为真实。二、一性五性异，法相以五性各别有不成佛之众生为了义，一性皆成为方便。法性以五性各别为方便，一性皆成为真实。三唯心真妄异，法相谓万法由阿赖耶之一心而生，法性谓真如与无明和合而缘起诸法。四真如随缘凝然异，相宗谓真如凝然不作诸法，性宗谓真如具不变随缘之二义，因随缘之故，应染净之缘而作善恶之法。五三性空有即离异，法相谓三性中遍计性是空，依他圆成之二性，皆为有，有为无为别也，相性谓依他之无性即圆成也。六生佛不增不减异，相宗谓五性之中，有无种性之人，不能成佛，故生界不减，佛界亦不增，性宗谓一理齐平生佛体无二，故生物二界不增不减。七二谛空有即离异，法相谓俗谛为空，真谛为有，空有各别，性宗谓即有之空为真，即空之有为俗，真空妙有，体一名异。八四相一时前后异，法相谓生住异灭之四相，前后异时，生住异为现，灭为未来，生灭不能同时，法性谓同时之具足四相刹那，相有名生，实无名灭，正生即正灭，不待后无也。九能所断证即离异，法相谓能断是智，所断是惑，能证是心，所证是无为之理，体性俱别也。法性谓照惑之无体即是智，能证之智外，无所断之惑，又照智无自体，即是如之德，如自体自具光德也。故智之外有如，无智之所入也。如之外有智，无能证如也。十佛身有为无为异，法相谓如来之四智，自受用身他受用身，皆依种而生，是与有为无漏涅槃之无为不同，法性谓有即于法性之色心，故佛之色心皆无为常住，非四相之所迁。 　　 
