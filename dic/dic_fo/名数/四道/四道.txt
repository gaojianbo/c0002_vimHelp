(名数)道者涅槃之道路也。乘此可到涅槃之城，故名道。道虽异，可以四种摄尽。一加行道，谓先于三贤四善根位加力而行三学之位也。二无间道，谓加行功德成就而发正智，正断烦恼之位也。不为惑而间隔，故曰无间道。三解脱道，无间道后而生一念之正智，正证悟真理之位也。为既解脱惑之正智。故名解脱道。四胜进道，解脱道后更进而定慧增长之们也。此中菩萨乘之无学，果德究竟圆满，谓之胜进道，二乘之见修无学三道，皆具此四道。见俱舍论二十五。 　　 
