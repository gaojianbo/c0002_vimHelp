(名数)般若经多用此三名，同一空理之异名也。谓但以观有浅深，而分三名也。智度论三十二曰：‘如、法性、实际是三事，为一为异，若一如何说三？若三今应当合别？答曰：是三皆是诸法实相异名。’注维摩经二曰：‘肇曰：如、法性、实际，此三空同一实耳。但用观有浅深，故别立三名。始见法实，如远见树，知定是树，名为如。见法转深，如近见树，知定是何木，名为法性。穷尽法实，如尽知树根茎枝叶之数，名为实际。此三未始非树，因见为异耳。’ 　　 
