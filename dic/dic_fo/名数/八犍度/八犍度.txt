(名数)一、杂犍度，杂说四善根，四圣果，有余涅槃，无余涅槃等法，故名。二、结使犍度，结使者，烦恼之异名也。说三结，五盖，五上分结，五下分结等，乃至百八烦恼，故名。三、智犍度，智者智慧也。说二智，三慧，四智，八智，十智等，故名。四、行犍度，说身口意三业之所行，三业道，乃至十善十恶之业行，故名。五、大犍度，说地水火风四大能造所造之法，故名。六、根犍度，说眼等之五根，六根，乃至二十二根等，故名。七、定犍度，说四禅，八定等之禅定，故名。八、见犍度，说断定之二见，乃至六十二见等，故名。见八犍度论。 　　 
