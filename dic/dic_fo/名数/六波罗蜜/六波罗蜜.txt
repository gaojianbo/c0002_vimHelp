(名数)一、檀波罗蜜。檀者檀那之略，译曰布施，财施，无畏施，法施之大行也。二、尸罗波罗蜜。尸罗，译曰戒，在家出家小乘大乘等之一切戒行也。三、羼提波罗蜜。羼提，译曰忍辱，忍受一切有情骂辱击打等，及非情寒热饥渴等之大行也。四、毗梨耶波罗蜜。毗梨耶，译曰精进，精励身心进修前后之五波罗蜜也。五、禅波罗蜜。禅者禅那之略，译曰惟修，新曰静虑。又名三昧，译作定。思惟真理定止散乱之心之要法也。有四禅八定乃至百八三昧等之别。六、般若波罗蜜。般若，译曰智慧，通达诸法之智及断惑证理之慧也。菩萨修此六法，究竟自利利他之大行，到涅槃之彼岸，故称六波罗蜜。见法界次第下之上(梵名出次条)。 　　 
