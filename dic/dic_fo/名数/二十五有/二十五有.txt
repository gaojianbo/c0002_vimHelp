(名数)开三界为二十五有。欲界有十四有，四恶趣四洲六欲天也。色界有七有，四禅天及初禅中之大梵天，并第四禅中之净居天与无想天也。无色界有四有，四空处是也。通三界而有二十五之果报，名二十五有。辅行二曰：‘二十五有，总为颂曰：四域(即四洲)，四恶趣，六欲并梵王，四禅四无色，无想五那舍(即净居天)。’涅槃经四曰：‘二十五有，如首楞严经中广说。’ 　　 
