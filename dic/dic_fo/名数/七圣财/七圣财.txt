(名数)见道以后之圣者，分七种。诸经所说少异。宝积经四十二曰：‘云何圣财？谓信(信受正法)、戒(持法律)、闻(能闻正教)、惭(自分有惭)、愧(于人有愧)、舍(舍离一切而无染着)、慧(智慧照事理)，如是等法，是谓七圣财。彼诸众生不护此故，名极贫穷。’涅槃经十七曰：‘有七圣财，所谓信戒惭愧多闻智慧舍离故，故名圣人。’二卷法句经上曰：‘信财戒财，惭愧亦财，闻财施财，慧为七财。’维摩经佛道品曰：‘富有七财宝，教授以滋息。’报恩经谓人生世间。祸福从口生。当护于口。甚于猛火。猛火能烧一世。恶口能烧无数世。猛火烧世间财。恶口烧七圣财。口舌皆凿身之斧也。七圣财谓一信，二精进，三戒，四惭愧，五闻舍，六忍辱，七定慧。七者能资用成佛。故名。参照七法财条。梵Saptadhana。 　　 
