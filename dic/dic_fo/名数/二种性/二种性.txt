(名数)地持经一说：一性种性，性者本性，谓自无始以来，法尔六处殊胜，而未种解脱分之善也。二习种性，习为习修，闻法界等流教法，习修众善而成之种性也。唯识论九曰：‘大乘二种种性：一本性住种性，谓无始来依附本识，法尔所得无漏法因。二习所成种性，谓闻法界等流法已，闻所成等熏习所成。’[囗@又]楞伽经二说：一圣种性，三乘圣者证涅槃之种也。二愚夫种性，愚痴凡夫迷执诸法之性也。是种即能生之种，性即数习之性，非理性之性。 　　 
