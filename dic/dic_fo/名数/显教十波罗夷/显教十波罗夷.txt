(名数)大乘对于小乘之四波罗夷，八波罗夷而说菩萨之十波罗夷：一杀戒，即人畜一切之杀生也。二盗戒，虽一针一草之微亦不与而取也。三淫戒，即人畜一切之淫事也。四妄语戒，即大小一切之妄语也。五酤酒戒，即贩卖酒也。六说四众过戒，举四众(在家菩萨与出家菩萨与比丘与比丘尼也)之罪过(七逆十重也)而说之也。七自赞毁他戒，称自己之功德而讥他之过恶也。八悭惜加毁戒，他人求财请法，悭惜不与而加毁辱也。九嗔心不受悔戒，向他生嗔心加以骂辱打击，犹不息，他求悔善言忏谢亦不容受也。十谤三宝戒，诽谤三宝也。见梵网经戒疏下。 　　 
