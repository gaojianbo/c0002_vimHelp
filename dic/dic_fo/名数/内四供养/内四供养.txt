(名数)先由大日如来之心中流出嬉戏菩萨供养东方阿閦如来，嬉戏者，众生初得生佛不二之菩提，照了自身即佛，大欢喜之标帜，是金刚部阿閦如来之三摩地也。故今与以相应之嬉戏适悦形菩萨供养之。次由中心流出鬘菩萨供养南方宝生如来，华鬘者，理智具足，万德开发之标帜，是宝部宝生佛之三摩地也，故与以相应之华鬘璎珞形菩萨供养之。次由心中流出歌菩萨供养西方弥陀如来。歌者，说法之标帜，是莲华部弥陀如来之三摩地也，故与以相应之歌菩萨供养之。次由心中流出舞菩萨供养北方不空成就如来。旋舞者，神通自在游戏作业之标帜，是羯磨部不空成就如来之三摩地也，故今以舞菩萨供养之。此四菩萨中第一者取其心身之爱娇，第二者取其服装之善美。后之二者，取其技艺之精妙也。 　　 
