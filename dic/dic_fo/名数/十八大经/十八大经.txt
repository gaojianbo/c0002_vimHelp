(名数)又云十八明处。四韦陀与六论八论也。四韦陀出别项。六论者：一、式叉论，明六十四种之能法。二、毗伽论，释诸无常之法。三、柯刺波论，释诸天仙上古以来之因缘名字。四、竖底沙论，释天文地理算数等之法。五、阐陀论，释作首卢迦之法。六、尼鹿多论，释一切物立名之因缘。八论者：一、肩亡婆论，简释诸法之是非。二、那邪毗萨多论，明诸法之道理，三、伊底迦婆论，明传记宿世之事。四、僧法论，明二十五谛之义。五、课伽论，明摄心之法。此之两论皆释解脱之法。六、陀菟论，释用兵杖之法。七、犍闼婆论，释音乐之法。八、阿输论，释医方。出于百论疏上之下。 　　 
