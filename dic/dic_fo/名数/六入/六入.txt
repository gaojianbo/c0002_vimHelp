(名数)眼耳鼻舌身意之六根，又色声香味触法之六境，旧曰六入，新曰六处，即十二入十二处也。六境为外之六入，六根为内之六入。十二因缘中之六入为内之六入，即六根也。入为涉入之义，六根六境互涉入而生六识，故名处。处为所依之义，六根六境为生六识之所依，故名处。大乘义章四曰：‘言六入者，生识之处，名之为入。’法界次第中之下曰：‘眼等六情是名六入。’ 　　 
