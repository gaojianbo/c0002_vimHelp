(名数)华严经十地品所说，依此而谈法界缘起事事无碍之义。华严宗之至相，大发挥之。一总相，二别相，三同相，四异相，五成相，六坏相。一切缘起之法，必具此六相。不具六相，则不能为缘起。此六相为就体相用论平等差别之二义者。前二相为体上之平等差别，总相者示平等之体，别相者示差别之体。平等之体，谓一体具多体也，差别之体谓多体各别也。例如一舍，一舍中具许多之砖瓦等以砖瓦等多体总造一舍，是为平等之体即总相也，而一舍中，砖瓦等之多体各别，即为差别之体，是别相也。又同异之二相者，为相上之平等差别，如砖瓦等形相虽各别然有同造一舍之相，故云同相，诸相各别，故云异相。又成坏之二相者，为用上之平等差别如砖瓦等以各异之作用合成一舍，谓之成相，彼等各具一一之作用，谓之坏相。此六相互相融和，不离一味，谓之六相圆融。是一切缘起法之自性然也。 　　 
