(名数)一众生忍，于一切众生不嗔不恼，纵使彼加种种之害，我能忍耐于心而不嗔不报也。二无生法忍，安住于无生之法理，而不动心也。见智度论六。[囗@又]一安受苦忍，逼于疾病水火刀杖等众苦，能安心忍受，恬然不动，即前之生忍也。二观察法忍，观察法而心安于实相之理，即前之法忍也。见地持经五。[囗@又]一生忍，此有二：一于人之恭敬供养能忍而不执着。二于人之嗔骂打害，能忍而不生嗔恨。二法忍，此亦有二：一于非心法之寒热风雨饥渴老病死等能忍而不恼怨。二于心法之嗔恚忧愁等诸烦恼，能忍而不厌弃。见法界次第下之上。 　　 
