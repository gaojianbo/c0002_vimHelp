(名数)一流转真如，谓有为法流转之实性也。二实相真如，谓显于二无我之实性也。三唯识真如，谓染净法之唯识实性也。四安立真如，谓苦谛之实性也。五邪行真如，谓集谛之实性也。六清净真如，谓灭谛实性也。七正行真如，谓道谛之实性也。流转安立邪行之三真如不通于佛，又实相唯识清净之三真如为根本智之境，余四者为后得智之境。是约于诠门以义说而说为七，若废诠而论如之体则七即一如也。见解深密经分别瑜伽品，唯识论八。 　　 
