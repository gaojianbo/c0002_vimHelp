(名数)台宗于观法，立所观之十种。一、阴境，即色受想行识之五阴也。十境以阴为初，有二义。一现前，一依经。现前者，人受一期果报之身，即是五阴。五阴之重担常自现前，是故为初观。依经者，大品般若言之，声闻依四念处而行道。五阴即四念处所观之境也。又经中多列法门，无非以五阴为首，是故为初观。此但就五阴之通总而言之。若专论所观之境，则必于五阴中，除去前四阴，的取第五之识阴，为所观之境也(所谓介尔阴妄之一念也)。二、烦恼境，无始以来积集之重惑，今因用观观察阴境而即发，譬如流水，寻常不觉其急，若概之以木，即流奔而 　　 
