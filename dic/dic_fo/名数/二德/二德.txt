(名数)一、智德，众生所具之了因至于佛性果为智德，照了一切之事理者，二、断德，众生所具之缘因至于佛性果为断德，断尽一切之妄惑者，智德是菩提，断德是涅槃也。诸佛心具此二德。见观音玄义上。[囗@又]一、悲德，诸佛菩萨利他之德也，二、智德，诸佛菩萨自利之德也。[囗@又]一、性德，本来性具之德也。三因中之正因佛性，三德中之法身是也。二、修德，修成之德也，三因中了因缘之二佛性，三德中般若解脱之二德是也。小乘不知此性修，大乘之权教，使二德隔历，大乘之实教使二德相即。见四教仪集注下。 　　 
