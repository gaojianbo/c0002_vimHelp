(名数)一小乘外道，计人死如灯火之灭者。二方论师，以方角为诸法之生因者。三风仙论师，以风为万物之生因者。四韦陀论师，以韦陀经所说之梵天为万物之生因者。五伊赊那论师，以伊赊那天为万物之生因者。六裸形外道，以裸形为正行者。七毗世师，即胜论师。八苦行论师，以苦行为涅槃之正因者。九女人眷属论师，计摩醯首罗天先作女人生一切万物者。十行苦行论师，计罪福功德总尽为涅槃者。十一净眼论师，以智为涅槃者。十二摩陀罗论师，以那罗延天为万物之父者。十三尼犍子外道，计初生一男一女，此二和合而生一切万物者。即六师外道之一。十四僧佉论，即数论师。十五摩醯首罗论师，以摩醯首罗天为万物之生因者。十六无因论师，计万物无因而然者。十七时论师，计万物由时而生者。十八服水论师，计万物以水为本者。十九口力论师，计虚空之力为生万物者。二十本生安荼论师，计由安荼生万物者。见外道小乘涅槃论，三藏法数四十六。 　　 
