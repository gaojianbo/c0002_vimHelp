(名数)又名五种那含，五种般。般者般涅槃之略，为入涅槃之义：一、中般，不还之圣者，死于欲界而往色界，于其中有之位，断余烦恼而般涅槃也。二、生般，谓生于色界已，不久断余惑，而般涅槃也。三、有行般，生已，而于其天处长时加行勤修，以断余惑，方般涅槃也。四、无行般，生已，而于其天处无加行，懈怠而经长时，余恶自解脱，而般涅槃也(此由生般中别开者)。五、上流般，流者进行之义，于色界必从下天进行于上天，其间断余惑而般涅槃也。此中有乐慧，乐定之二种。乐慧者为生于色究竟断余惑而般涅槃，乐定者为生于无色界之有顶天断余恶而般涅槃，是虽生于无色，而以经色界之生，所以摄于色界之生也。 　　 
