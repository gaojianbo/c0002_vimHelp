(名数)一令远处见闻神力，佛在一处说法，以神通力使他方异土之众生，皆得见闻也。二令各各见佛神力，佛在一处说法，能使一一众生各自在佛前见说法，如日出而影现于众水也。见智度论九。[囗@又]一现身面言说神力，初地之菩萨，住于佛之神力，入于大乘照明三昧，入是三昧已，十方世界之一切诸佛，以神通力，为现一切身，当面说法也。二以手灌顶神力。初地之菩萨，得三昧神力，于千劫积集善根成就时，次第入于诸地乃至第十法云地，住大莲华微妙宫殿，坐大莲华宝师子座，众宝璎珞，庄严其身，黄金荐卜如日月光明。是时一切如来自十方来，就大莲华宫殿座上，手以甘露灌其顶。见楞伽经二。 　　 
