(名数)明众生迷妄之生起次第由根本无明而生起业转现之三细，更缘现相之境界而生起六种之迷相，对于前之三细而称为六粗：一智相，谓于现识所现之境界不知是为自识所现之幻影，妄生智慧而分别诸法也。是俱生起之法执也。二相续相，谓依前智相之分别而于爱境生乐境，于不爱之境生苦受等，种种迷妄续起不断也。是分别起之法执也。三执取相，谓于前之苦乐等境，不了为虚妄不实，深生取着之念也。是俱生起之烦恼也。四计名字相，谓依前之转倒计量分别假名言说之相，而生种种烦恼也。是分别起之烦恼也。五起业相，谓妄分别假名依妄惑而起善恶诸业也。六业系苦相，谓系于善恶之业而感生死之苦果也。六粗中前四相为惑因，第五相为业缘，第六相为苦果。见起信论。 　　 
