(名数)修护摩时，从其种类而异其炉形。四种者摄六种护摩中延命钩召二法于增益法中：一息灾者圆。圆形者，水轮之形，水有息灾之功能。一者洗净不净，是息灾之义也。二者鍐字为种子，鍐字为离言说之义，若离言，则成寂静，寂静者息灾之义也。三能灭火，世间众生之热恼如火，毗卢遮那之智水，灭彼之火，是息灾之义也。二增益者。方此有二由，一者方形为金之形，金为世界众宝中最胜，增益为宝部之法，故以金形表坛相也。二者，方形为地大之形，地者生长万物，故以为增益之表相也。三敬爱者莲华。莲华为诸人共爱之物，故以为表相，又莲华在泥中而不染于泥，是显迷悟不二垢净一如。敬爱法彼此相爱，永离怨亲，不着于恶，不惊于染净，不动于生死，而至于涅槃，在于烦恼而成菩提。所以有于莲坛修此法之诚也。四降伏法者三角。怨为赤色，且火吽轨云：大日经疏等以赤色为降伏色，当时用青或黑色。秘藏记尊胜轨(不空)等是也。用三角坛者，三角为摧破是物之形也。降伏者摧破恶人，故以为表相。又云：三角为火轮之形，降伏之法，向南方而行之，南方为火方，故用火形。见护摩供事钞上。 　　 
