(名数)密教依释摩诃衍论而立者，前之八识与唯识所立不异，第九识之一切一心识，又曰多一识。是真如随缘而为有情非情，此一一有情非情各有一心，故曰一切或曰多，为同一真性，故曰一心。配于台宗之四教，则当于别教。第十之一一心识，又曰一切一心识。是通随缘之一切有情非情而唯为一心，故曰一心，真如之体唯一，故曰一心。即当于圆教。例如一切一心识与显教一切诸佛之佛法同，故名为一佛，一切一心识为密教之法界中大日一佛，佛体为一，故名为一佛。见菩提心义八。释摩诃衍论二曰：‘心是有十，云何为十？一者眼识心，二者耳识心，(中略)九者多一识心，十者一一识心。如是十中初九种心，不缘真理。后一种心，得缘真理为境界。今据前九作如是说，离心缘相。’ 　　 
