(名数)谓利衰等之八风也。见八风条。[囗@又]八法者，名地水火风为四大，以此四种，无处不有故也。名色香味触为四微，以此四种体性微细故也，谓人身因四大之假合而有，此四大亦由四微之所成，故总称曰八法。见楞严经义海十四。[囗@又]八法者，一教，师所说之教法也。二理，教所诠之谛理也。三智，行人所发之观解也。四断，真智所断之烦恼也。五行，学人所修之行法也。六位，次第趣入之位次也。七因，正感证果之因体也。八果，所得之圣果也。凡一切之法门，总归此八法(若略之则曰教理行果之四法)。故天台大师以此八法，诠量藏通别圆四教之义。见四教仪，大藏法数四十六。又释摩诃衍论之法相，有八法八门之目。见三十三过条。 　　 
