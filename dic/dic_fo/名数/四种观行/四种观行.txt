(名数)此乃忏悔者，为灭罪方便，而修之四种观行也。一观因缘，其罪为无明所覆，无正观之力，不知罪过，远离善友，随逐魔行，如蛾赴火，不知自烧等，观为罪之因缘也。二观果报，所有诸恶不善业之业，三世轮转之苦果，了无穷极，沦溺于生死大海，冥然无涯，如抱石沉渊，遂难出脱，观为罪之果也。三观自身，观自身之正因，虽有灵觉之性，而为烦恼黑闇所覆蔽，无了解诸法之力，故不得显也。四观如来身，观如来之身，众德具足，湛然常住，复以方便入于灭度，然慈悲拔救众生之心，无时或舍也。见慈悲水签。 　　 
