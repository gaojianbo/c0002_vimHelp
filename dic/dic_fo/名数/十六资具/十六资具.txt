(名数)真言行者有十六资具。衣四种，处六种，食六种。衣之四种：一粪扫衣，拾人之委弃者，洗净之，以制法衣也。二毳衣，取鸟之细毛洗净之，而制衣也，行者无粪扫衣时得用之。三纳衣，种种之细片，缀纳为衣者也。四三衣，是如常。食之六种：一乞食，二次第乞食，三不作余食法，四一坐食，五一揣食，六不中后饮水。处之六种：一阿兰若处，二冢间，三树下，四露地，五常坐，六随处。见大日经不思议疏上。 　　 
