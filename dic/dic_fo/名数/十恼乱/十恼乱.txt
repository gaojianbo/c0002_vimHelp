(名数)修行安乐者应离十种之恼乱：一、豪势，国王王子等也。二、邪人法，外道之法也。三、凶戏，凶恶之游戏也。四、旃陀罗，从事屠杀等之贼种也。五、二乘，小心自调之行人也。六、不男，五种之不男，即不具人也。七、欲想，淫欲之情也。八、危害，独入他人之家也。九、讥嫌，世人讳嫌所行也。十、畜养，畜养犬猫等之八不净也。见法华玄义四之二。 　　 
