(名数)有二说：一为舍利弗问经等之说，通常用之。一天众Deva，欲界之六天，色界之四禅天，无色界之四空处天也。身具光明，故名为天，又自然之果报殊妙故名为天。二龙众N&amacron;ga，为畜类，水属之王也。如法华经之听众，列八大龙王。三夜叉Yak&sdotblw;a，新云药叉，飞行空中之鬼神也。四干闼婆Gandharva，译作香阴，阴者五阴之色身也，彼五阴唯嗅香臭而长养，故名香阴。帝释天之乐神也，法华经之听众，列四干闼婆。五阿修罗Asura，旧作无酒，新作非天，又作无端正，此果报虽类天，而非天部，故云非天，又容貌丑恶，故云无端正，彼之果报，有美女而无酒，故云无酒，常与帝释战斗之神也。六迦楼罗Garu&ddotblw;a，译作金翅鸟，两翅相去，有三百三十六万里，撮龙为食。七紧那罗Ki&mdotabv;nara，译作非人，新译作歌神，似人而头上有角，故名人非人，为帝释天之乐神，故云歌神，帝释有二种之乐神，前之干闼婆为奏俗乐者，此则为奏法乐者之天神也。八摩睺罗迦Mahoraga，译作大蟒神，大腹行，地龙也。见名义集二。此八部总为以人眼不能见者，故谓之冥众八部，八部中天龙之神验殊胜，故曰天龙八部，又名龙神八部。  　　 
