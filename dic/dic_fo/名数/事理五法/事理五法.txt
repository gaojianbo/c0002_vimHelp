(名数)一切事理之诸法，不过五种。小乘俱舍立之为心外之实法，大乘唯识，尽成于唯一之识体上者：一、心法，是识之自相也，唯识有眼等八种之心王，俱舍有唯一之心王。二、心所法，是与上之八识相应而起者。唯识有五十一，俱舍有四十六。三、色法，是上之心法与心所法所变也。唯识俱舍皆有十一种。四、不相应法，是假上之三法某部分之位而设者。唯识有二十四，俱舍有十四。五、无为法，上四法之实性也。唯识有六种，俱舍有三种。此中上四法为事，第五之无为为理。以知此五法尽一切之事理，不外乎唯识。唯识语七曰：‘识自相故，识相应故，二所变故，三分位故，四实性故，如是诸法皆不离识，总立识名。’ 　　 
