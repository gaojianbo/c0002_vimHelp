(名数)别教之菩萨于十地所渐断之十种重障也。一、异生性障，异生性者，以分别起之二障而名，以此二障之种子，建立凡夫异生性故也。菩萨初地之入心入于见道，即断此障，以舍异生性而得圣性也。二、邪行障，所知障中俱生一分及所知障所起误犯三业也。所知障障二地极净之尸罗戒故入二地时，便能永断。三、闇钝障，所知障中俱生一分令所闻思修法忘失之障也。此障障三地之胜定与总持及其所发之殊胜三慧，故入三地时，便能永断。四、微细烦恼现行障，所知障中俱生一分，摄于与第六识俱之身见等，为最下品故，不作意缘故，远随现行故，说名微细。彼障四地菩提分法，入四地时，便能永断。五、于下乘般涅槃障，所知障中俱生一分，令厌生死，乐趣涅槃，同下二乘，厌苦欣灭，彼障五地无差别道，入五地时，便能永断。六、粗相现障行，所知障中俱生一分，执有染净粗相现行，障六地无染净道，入第六地时，便能永断。七、细相现行障，所知障中俱生一分执有生灭细相现行，障七地妙无相道入七地时，便能永断。八、无相中作加行障，所知障中俱生一分令无相观不任运起，前之五地有相观多，无相观少，第六地无相观多，有相观少，第七地中纯无相观，虽恒相续而尚有加行，由无相中有加行故，未能任运现相及土，如是加行，障八地中无加行道，故得入八地时便能永断。九、利他中不欲行障，所知障中俱生一分令于利乐有情事中，不欲勤行，乐修己利，障九地四无碍解，入九地时，便能永断。十、于诸法中未得自在障，所知障中信生一分，令于诸法中不得自在，障十地大法智云及所含藏所起之事业，入十地时，便能永断。说见成唯识论九。 　　 
