(名数)又云四宗。三论所诽斥之内外四执也：一一切外道，不达二空而存人法者。二毗昙宗，即萨婆多，虽已得人无我，而执法之有性者。三成实宗，虽具辨二空，而明空犹不了者。四大执，大乘中一切有所得之见也。三论玄义曰：‘但邪谬纷论，难可备序。三论所斥，略辩四宗：一摧外道，二析毗昙，三排成实，四呵大执。(中略)问此之四执优降云何？答：外道不达二空，横存人法。毗昙已得无我，而执法有性。跋摩(成实)具辨二空，而照犹末尽。大乘乃言究竟，但封执成迷。’又，谓固执一，异，亦一亦异，非一非异等之四句也。 　　 
