(名数)天台家之名数。一今圆，二昔圆。今圆又曰开显圆，绝待圆，于今时之法华经开会藏通别之三教，显扬一实绝待之圆教也。昔圆又曰相待圆，于昔时之诸经，藏通别三教相待而说之圆教也。故昔圆虽为自圆而不能使他为圆也。又有部圆教圆之二者。前四时部之圆，为相待，无开会他之用，法华部之圆，为绝待圆，有开会他之用，如此就部意判今昔二圆之粗妙，谓之部圆，今圆昔圆皆为圆教之体而无异，就教体今昔视为同一之圆教，谓之教圆。盖依教圆，一切诸教不出八教也。依部圆，法华为超八醍醐也。[囗@又]华严之清凉，分圆教为渐圆顿圆二者，为荆溪所破斥。见二顿条。 　　 
