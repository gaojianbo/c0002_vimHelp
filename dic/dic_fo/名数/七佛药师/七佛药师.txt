(名数)药师琉璃光七佛本愿功德经上曰：‘一、东方去此四殑沙佛土，有世界曰光胜，佛曰善称名吉祥王如来，发八大愿。二、东方去此五殑沙佛土，有世界曰妙宝，佛曰宝月智严光音自在王如来，发八大愿。三、东方去此六殑沙佛土，有世界曰圆满香积，佛曰金色宝光妙行成就如来，发四大愿。四、东方去此七殑沙佛土，有世界曰无忧，佛曰无忧最胜吉祥如来，发四大愿。五、东方去此八殑沙佛土，有世界曰法幢，佛曰法海雷音如来，发四大愿。六、东方去此九殑沙佛土，有世界曰善住宝海，佛曰法海胜慧游戏神通如来，发四大愿。七、东方去此十殑沙佛土，有世界曰净琉璃，佛曰药师琉璃光如来，发十二大愿。’以此中最后之药师如来为主体，故称为七佛药师，亦曰药师七佛。又，一、东方离垢众德庄严世界之轮遍照吉祥如来。二、东方妙觉众德庄严世界之妙功德住吉祥如来。三、东方众生主世界之一宝盖王如来。四、东方自在力世界之善逝定迹如来。五、东方最胜宝世界之宝华吉祥如来。六、南方寂静主世界之超无边迹如来。七、南方最上香世界之妙香王如来。见七佛名号所生功德经。以上为七佛之异称或异译也。 　　 
