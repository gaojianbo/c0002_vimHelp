(名数)金刚经曰：‘一卵生、二胎生、三湿生、四化生、五有色生、六无色生、七有想生、八无想生、九非有想生、十非无想生。’此中前四生，参照四生条。第五之有色生，为色界四禅天之众生。第六之无色生，为无色界四空处之众生。第七之有想生，则为三界九地中除第四禅无想天之众生，其余一切之众生也。第八之无　想生，即无想天之众生。第九之非有想生与第十之非无想生，则二分非想非非想处之一处也。加一以总通之一生，则为十一生。犹如华严之九世加想而为十世也。性灵集六曰：‘十一生类入无余而不度。’ 　　 
