(名数)色香味触也。凡色法以地水火风之四大种为能造，依之而造五根五境之色。即能造之四大与所造之十色皆为实色也。于此实色中以色香味触之四法，造山河草木等外器之法，是谓之四尘所造，无单一色尘乃至触之物体也(声有无不定故不言之)。小乘有部宗立之为微聚之实法，大乘之唯识则立之为和合之假色。又众生内身之根处，其扶尘根亦四尘所成者也。其胜义根虽为触境所摄之四大所成，然无色香味之和合，故惟为能造之四大与眼根，乃至能造之四大与身根而巳。但小乘有部宗之五根据九事俱生或十事俱生之义，谓胜义之五根，亦为四尘所成也。见百法问答钞一。 　　 
