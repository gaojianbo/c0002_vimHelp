(名数)思益经四忍法品谓‘菩萨有四法，出毁禁之罪：一得无生忍，一切诸法自性空寂本来不生也，菩萨证忍此法，则能出毁犯禁戒之罪。二得无灭法忍，一切诸法本为无生，故今亦无灭，菩萨证忍此法，则能出毁犯禁戒之罪。三得因缘忍，一切诸法皆依因缘之和合而生，无有自性，菩萨证忍此法，则能出毁犯禁戒之罪。四得无住忍，不住着于诸法，谓之无住，菩萨证忍此无住之法，则能超出毁犯禁戒之罪。案，是普贤观经所说实相忏悔之意也。 　　 
