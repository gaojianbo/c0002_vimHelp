(名数)佛法僧三宝名。是尊重之意也。四十二章经曰：‘三尊者佛法僧也。’出曜经十五曰：‘如契经所说，告诸比丘，今当为汝说三第一之尊：一者佛为第一之尊，二者法为第一之尊，三者僧为第一之尊。’无常经曰：‘稽首总敬三宝尊。’[囗@又]西方之尊三尊为阿弥陀，观音，势至。药师之三尊，为药师，日光，月光。释迦之三圣，为释迦，文殊，普贤。 　　 
