(名数)一解空须菩提。前所明解空第一之须菩提也。二天须菩提。增一阿含经一曰：‘喜着好衣，行本清净，所谓天须菩提比丘是。’三恶性须菩提。百缘经十曰：‘金翅鸟，捉一小龙，龙命终，生于舍卫国婆罗门家，端正殊妙，因立字曰须菩提。年渐长大，智慧聪明。唯甚为恶性，嗔骂凡眼所见之人及畜生。父母亲属共厌患之，逐舍家入山，乃见鸟兽草木乃至风吹，亦生嗔恚。以山神之劝，见佛相好，心怀欢喜，礼佛足。佛为说嗔恚过患。须菩提闻佛说法，忏悔罪咎，豁然获得须陀洹果，精勤修习，遂证极果。’ 　　 
