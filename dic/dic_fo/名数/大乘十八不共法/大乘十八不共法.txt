(名数)智度论二十六曰：‘一身无失；二口无失；三念无失；四无异想，于一切众生平等而无异想也；五无不定心，行住坐卧不离禅定也；六无不知已舍，佛照了一切法舍离之，而不执着也；七欲无减，欲度诸众生而心无厌足也；八精进无减；九念无减；十慧无减；十一解脱无减；十二解脱智见无减；十三一切身业随智慧行，佛以清净之胜相随智慧而行，利益一切众生也；十四一切口业随智慧行；十五一切意业随智慧行；十六智慧知过去世无碍；十七智慧知未来世无碍；十八智慧知现在世无碍也。’次下之结文云：‘问曰：若尔者，迦旃延尼子(小乘师)何以言十力四无所畏大悲三不共意止，名为十八不共法？若前说十八不共法是真义者，迦旃延尼子何以故如是说？答曰：以是故名迦旃延尼子，若释子则不作是说，释尊说者是真不共法。’又出大乘义章二十末，法界次第下之下，止观七。 　　 
