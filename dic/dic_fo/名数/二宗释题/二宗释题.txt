(名数)天台贤首二宗，释诸经之题目，有通别能所之不同：一，天台通别释题，天台以通别之二义释经题。如妙法莲华经，上四字是别，别在于此经，故经之一字，是通，通于一切诸经故。他例亦然。二，贤首能所释题，贤首必以能诠之文与所诠之义判之。如大方广佛华严经，上六字是所诠，经之一字是能诠。余经例皆然。见华严经疏三。 　　 
