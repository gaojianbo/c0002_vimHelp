(名数)一、见所断。于见道而断者，小乘八十八使之见惑是也。二、修所断，于修道而断者，八十一品之修惑及色等有漏法是也。三、非所断，一切之无漏法也。见俱舍论二。若就大乘而论，则分别起之烦恼所知二障是见所断，俱生起之二障是修道所断，非所断与小乘同。[囗@又]一、自性断，与惑体及惑相应俱有之法，无漏智起时，断其自性使自心身远离者。二、缘缚断，五根五境及其他无记法，不断其自性，生无漏智，悉断内心之烦恼，毕竟至于五根境等无染著者。即断缘五根境之系缚也。但断能缘之缚而非断所缘之体，以无学之身，犹有五根五境等也。三、不生断，缺一切生法之缘而毕竟不生者。如断见惑，身之三恶道苦果，毕竟不生也，依自性断缘缚断所得之无为法，谓之择灭无为，依不生断所得之无为法，谓之非择灭无为。见宗镜录七十六。 　　 
