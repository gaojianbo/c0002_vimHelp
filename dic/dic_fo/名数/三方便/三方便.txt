(名数)密教所说身口意之三密也。大日经疏一曰：‘一者身密门，二者语密门，三者心密门，行者以此三方便自净三业。即为如来三密之所加持。乃至能于此生满足地波罗蜜不复经历劫数。备修诸对治行。’又‘然此毗卢遮那内证之德。从一一智印各现执金刚神。形色性类皆有表象。各随本缘性欲引摄众生。若诸行人殷勤修习。能令三业同于本尊。从此一门得入法门。即是普入一切法界门也。’ 　　 
