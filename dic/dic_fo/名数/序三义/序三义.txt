(名数)经释家科分序为三种。法华文句一上曰：‘序者训庠序，谓阶位宾主回答悉庠序也。经家从义，谓次由述也。如是等五事冠于经首，次序也。放光六瑞起发之由，由序也。回答释疑，正说弄引，叙述也。具此三义故称为序。’资持记上一之一曰：‘序有三训，随义以释。尔雅云：东西墙谓之序，如世墙序在堂奥之外，即喻序文冠一钞之表，此端序义也。二序即训叙，谓撰述始终，十门例括。三行条流，使一部文义历然不混，此即次序义也。三训绪者，如缲茧得绪则余丝可理，学者观序则诸编可求，此谓由序义也。’ 　　 
