(名数)一本觉，一切众生之自性清净心，本来离妄念，有照明之德，是名本觉。二相似觉，既觉知见思之惑而断之，得类似之觉悟，是乃始觉之初，尚余无明之细惑，未得真觉，故名相似觉，谓与真觉类似也。是别教之三贤位圆教之十信位。三随分觉，分分断无明，分分得真觉，是别教之十地，圆教之十住已上也。四究竟觉，既断尽根本无明，得究竟之真觉，即如来地也。见起信论。 　　 
