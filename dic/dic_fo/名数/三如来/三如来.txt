(名数)又天台依智度论二‘如法相解，如法相说’之文而释三身如来。法相二字，即法身如来也，法相者如如之境也，解者如如之智也，如如之理，为如如之智境，是名法身，此法身，遍一切处，而无有异为如。不动而来应一切处为来。解之一字，报身如来也，乘如实之道而如法相解也，是契于如如之理如如之智也，此智如法相为如。如法相解为来。说之一字，应身如来也。既至果上，理智冥合之处垂无谋之权用，来至三界转法轮，谓之如法相说，理智冥合为如，来至三界而说为来。文句九曰：‘遍一切处而无有异为如，不动而至为来，此为法身如来。(中略)从理名如，从智为来，即报身如来。故论云：如法相解，故名如来也。以如如境智合，故能处处示成正觉。水银和真金，能涂诸色像。功德和法身，处处应现往。八相成道，转妙法轮，即应身如来。故论云：如法相说故名如来也。’ 　　 
