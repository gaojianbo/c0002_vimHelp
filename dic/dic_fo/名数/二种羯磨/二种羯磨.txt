(名数)一，治罪羯磨。比丘犯罪，则大众作法，治定其罪也。二，成善羯磨。比丘有犯戒之罪，许对众发露，得灭其罪，而成就善根也。见四分律忏六聚法篇。[囗@又]一，永摈羯磨。佛在世时，若比丘犯罪，不见自过，其性刚强，永无改悔，即作法白众，随即摈黜，尽此一身，不复再同僧事也。二，调伏羯磨。比丘犯法，未曾忏悔，则凡饮食坐起言语一切僧事，皆不得与众共之，以使调停摄伏，自能知过改悔，求僧忏，不复犯罪也。见毗尼母论二。 　　 
