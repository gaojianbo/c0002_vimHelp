(名数)愚痴有十种之不净：一、身不净。不惯上品清净之佛性律仪，其身在于生死之泥中，故身不净也。二、口不净。不说上品真如藏性之诚言，徒说烦恼戏论之杂言，故口不净也。三、意不净。不知自性清净之心体，起妄想不净之诸念，故意不净也。四、行不净。不游行根本智之大地，而游六道轮回之秽土，故行不净也。五、住不净。不住海印定之宝所，而住流转生死之闇宅，故住不净也。六、坐不净。不坐无障碍空之宝座，而坐生死淤泥之狱中，故坐不净也。七、卧不净。不卧法界大涅槃之宝城，而卧无常受苦之旅宿，故卧不净也。八、自行不净。不行如来真传之性戒，徒持如来方便之浅戒，故自行不净也。九、化他不净。不使机行法性清净之净行，徒使持小乘权门之善，故化他不净，十、所期不净，不期本净清净之佛果，徒期有漏不净之疏果，故所期不净也。见说法明眼论上。 　　 
