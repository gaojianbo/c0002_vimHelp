(名数)三界九地俱生之烦恼(即修惑)各有九品。其中欲惑九品之修惑，有润七生之作用，因而建立一来不还之二果。断之终，则为一来果。断之已，则为不还果。九品七生相对，则上三者为四生，中三者为二生，下三者为一生。更分别之，则上上为二生，上中，上下，共为二生。如中三品亦然。中上为一生，中中，中下，共为一生。下三品亦然。下上品为半生，下中品，下下品，共为半生。因而可随惑之强弱，而知润生之势力增减。此一生者，人天各一生，半生者，又曰小生。人或天之一生也。故为十四生。更分别生有与中有，则为二十八生。以七之数等，故谓为七生。犹言七叶树七处善。问第六识相应俱生之烦恼，自无始即在一切有情身中，润生无穷，何限七生耶？答曰：是惟谓入于圣位而俱生之烦恼势力，非言以前，入于见道，则其身成就无漏之圣道，故俱生之烦恼，押于彼圣道。势力仅限七生也。见了义灯一，俱舍光记八。 　　 
