(名数)梵语之名词。曰苏漫多声Subanta(Sup＋anta)。此苏漫多声，有八种之语格，称为八啭声。一曰体声，又名泛说声，梵语为儞利提势Nirde&sacute;a(－e)，此为主格，乃泛说物体之语也。二曰业声，又名所说声，梵名为邬波提舍泥Upade&sacute;ana(－e)，此为宾格或目的格。自主格言之，则为宾格；自作业之目的言之，便为目的格也。三曰具声，梵名为羯朅咥迦啰泥Kait&rdotblw;k&amacron;ra&ndotblw;a(－e)，属于具格，乃表示能作者之具之词也。四曰所为声，又名所与声，梵名三钵啰陀儞鸡Sa&mdotabv;prad&amacron;na(－ike)，属于与格，乃表示能作者之所对之词也。五曰所从声，梵名系裒波陀泥Ap&amacron;d&amacron;na，属于夺格，乃表示其物所从来之词也。六曰所属声，梵名莎弭婆者儞Svamivacana(－e)，属于物主格，乃举物主以示所属之格也。七曰所依声，又曰所于声，梵名珊儞陀那啰梯Sa&mdotabv;nidh&amacron;n&amacron;rtha(－e)，此为于格，乃表示物之所依(此谓为依之第七啭，即所依声)，及物之所对(此谓为境之第七啭，即所依声)之词也。八曰呼声，梵名阿曼怛啰泥&Amacron;mantra&ndotblw;a(－e)，乃但为指呼物体之格也。以上八啭声，各有一言声、二言声、多言声三种之别，为二十四声。此二十四声，又有男声、女声、中声三性，则有七十二声之变形。此即苏漫多声变化之总数也。此苏漫多声之变化，系于名词之语基上，附以语尾由其语尾之变化而来。而附加语尾，仅限于前七啭。第八啭呼声，非有语尾之变化，仅于语基上加一醯字而已。职此之由，示啭声仅限于七种，称为七啭声、七例句、七言论句。唯识枢要上本曰：‘苏漫多声说即八啭声也。(中略)瑜伽论第二卷七啭声亦名七例句。(中略)然有别目但唯七啭，第八乃是泛尔呼声，更无别诠。’寄归传四曰：‘言七例者，一切声上皆悉有之。(中略)于七例外有呼召，声便成八例。’ 　　 
