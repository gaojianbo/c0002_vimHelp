(名数)一，名言薰习。名者名字，言者言说也。分别名字言说之识，即是第六之意识由第七识第八种子之识，传送薰习，能成就染分之相者，故名。二，色识薰习。色者对于眼根之诸色也。因此诸色，而引生眼识，名为色识。于此分别，即是第六之意识，亦由第七识第八种子之识传送薰习，能成就染分之相者，故名。三，烦恼薰习。贪嗔邪见等之烦恼也。此烦恼乃是第六意识所起，亦由第七识第八种子识，传送薰习，能成就染分之相者，故名。 　　 
