(名数)小乘立三无为：一择灭无为，旧云数灭无为。择者简择事物道理之智慧力也，数者智慧之法数(有为之法，诸数多故，总名为数)，与择同。盖依智慧简择力断烦恼所显之一种灭谛，谓之择灭，其灭依择而得也。此灭体即为涅槃。名之为灭者，以其为灭烦恼而显之实体，且其体中有为诸相寂灭也。依有为诸相寂灭之义，复名为无为。二非择灭无为，旧云非数灭无为。非依智慧之简择力，但于缺生法因缘处自显之一种灭体，谓之非择灭。例如入于见道，则为圣者，于圣者身上毕竟缺凡夫性可生之因缘，因而此时对于凡夫性得一种之无为法，即非择之灭也。谓之为灭者，以其为因缘灭处所显之实体，且其体中有为诸相寂灭也。依是复名为无为。要之就所断之烦恼而寂灭不生之无为法被显，为择灭，为缺缘而寂灭不生之无为法被显，为非择灭。三虚空无为，前二无为之外，有一种之无为法，以无碍为性。无论向何法，无碍，亦无被碍。其相恰如世间所云之虚空，故名为虚空无为。世所言之虚空，虽如无为法，然彼为眼见之法。且自不碍他而为他所碍，呈广狭方圆之相，是非无为法，故称之为空界之色，而摄于色法中之显色。此虚空无为，则于色心之诸法及空界之色外，有一实体，而为此等诸法之所作也。见俱舍论一，大乘义章二，七帖见闻三本。 　　 
