(名数)一胜道沙门，佛与独觉自能觉者。二示道沙门，如舍利弗说法示道者。三命道沙门，如阿难以戒定慧为命者。四污道沙门，犯重之比丘，律云摩诃罗，谓老比丘喜盗他物也(犯戒而滥受他之信施)。见俱舍论十五。[囗@又]一胜道沙门，禀佛出家，能灭烦恼而证胜道者。二说道沙门，已断惑证理，能宣说正法，使众生入佛道者。三坏道沙门，坏梵戒行恶法者。四活道沙门，能调伏烦恼，勤修诸有之善法能使智慧之命根生长者，即前之命道沙门也。见瑜伽论二十九。 　　 
