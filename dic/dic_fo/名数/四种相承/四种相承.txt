(名数)一梵王相承。又云南天相承。劫初成时，摩醯首罗(又云商羯罗天，初禅之梵天也)与毗被剑和合而生一字，名婆蓝摩Brahma。彼有四面而说四韦陀。后面所说为阿闼婆陀Atharvaveda。即声明也。后人更造六论以释四韦陀，其一名毗伽罗论，释后面所说之阿闼婆陀，而辨声明之法。婆蓝摩又云造书天。有三兄弟，造三行之书，梵王造左行之梵书，伽娄仙人造右行之伽书，季弟仓颉作下行之篆书。所云梵王之所说者，根本四十七言。字记所谓南天相承摩醯首罗文字是也。二龙宫相承，又云中天相承。释尊灭后七百年中龙树入海探得大乘所传字记。所谓中天兼以龙宫文字是也。三释迦相承，前引诸经中，除大日经金刚顶经外之经说是也。四大日相承，即大日经金刚顶经所说，金刚萨埵之结集者是也。见悉昙藏一。 　　 
