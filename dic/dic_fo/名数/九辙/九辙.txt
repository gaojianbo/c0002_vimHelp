(名数)九种轨辙之意。秦道融始讲罗什译之法华经，开为九辙，即分判法华为九科也。法华玄论一曰：‘及罗什至长安。翻新法华竟。道融讲之。开为九辙。时人呼为九辙法师。九辙之文。今所未见。讲新法华。始乎融也。’法华文句记八之四曰：‘什译才毕，睿便讲之，开为九辙。时人呼为九辙法师。一者昏圣相扣辙，即序品是。次有七辙，即是正宗：一者涉教归真辙，为上根人(方便品)。二者兴类潜彰辙，为中根人(譬喻品)。三者述穷通昔辙，中根领解(信解品)。四者彰因进悟辙，为下根人。即化城授记。五赞扬行李辙，即法师品，为如来使。六本迹无生辙，即多宝品。多宝不灭，释迦不生。多宝为本，释迦为迹。本既不灭，迹岂有生。本迹虽殊，不思议一。七举因征果辙，即踊出寿量品，弥勒举因征果，佛举寿量因果所由。八称扬远济辙，即随喜去讫经。属流通也。’是盖为什译法华经科释之嚆矢，当时著名者，惟详细之解说，今不传。又出于法华传二等。 　　 
