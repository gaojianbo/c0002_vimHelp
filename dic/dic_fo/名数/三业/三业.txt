(名数)一身业，作于身者。二口业。说于口者。三意业，思于意者。此三业大乘唯识分别假实之二，身语二业有假实之二种，意业唯为实之一种。身业之假法，为取舍屈伸等身形之表色，摄于色处之中。语业之假法，为音声之屈曲，摄于声处。小乘立之为实之业体。身语意三业之实法，为意识相应之思心所。思有三种：一审虑思，将发身语而先审虑之思也。二决定思，起决定之心而将欲作之思也。三动发胜思，正发身语而动作善恶事之思也。此中取第三现行动发胜思善不善之思为身语二业之体，取第一第二之二思为意业之体。见义林章三末。[囗@又]一福业，为显界之善业可招乐果者。二非福业，为欲界之恶业可招苦果者。三不动业，谓属于色界无色界之禅定意业也。属于欲界之身口意三业，于其果报有由他之缘力而时为移动者。如可受人趣之果者，亦为他之恶缘所引而感鬼趣之果。然修上二界之禅定者，依其禅定之差别而可受之上界地地果报，决无变动，故禅定总名不动业。见俱舍论十五。[囗@又]一善业，顺于道理之作业。二恶业，逆于道理之作业。三无记业，其作业中庸而佛记不为善恶者。又不能记受苦果受乐果者。见大乘义章七。[囗@又]一漏业。感分段生死之果报者，凡夫之所作。二无漏业。感方便有余土之果报者，二乘之所作。三非漏非无漏业，感实报土之果报者，菩萨之所作。见止观三之上。[囗@又]一顺现受业。俱舍谓为顺现法受业。于此生作业于此生受果报者。二顺生受业，俱舍谓为顺次生受业。于此生作业于次生受果者。三顺后受业，俱舍谓为顺业次受业。于此生作业，于二生已后受果者。见杂集论八，大乘义章七。又一曲业，依谄而生之身口意三业也。二秽业，依嗔而生之三业也。三浊业，依贪而生之三业也。见俱舍论十五。[囗@又]一顺乐受业，自欲界至色界第三禅天之所有善业，名为顺乐受业。以能感乐受故也。二顺苦业，欲界之一切不善业也。三顺不苦不乐受业，自第三禅天至已上有顶之一切善业。唯感意识之舍受也。见俱舍论十五。 　　 
