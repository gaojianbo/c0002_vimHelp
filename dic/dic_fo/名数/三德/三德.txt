(名数)涅槃经所说大涅槃所具之三德：一、法身德，为佛之本体，以常住不灭之法性为身者。二、般若德，般若译曰智慧，法相如实觉了者。三、解脱德，远离一切之系缚，而得大自在者。此三者各有常乐我净之四德，故名三德。而此三德，不一不异，不纵不横，如伊字之三点，首罗之三目，称为大涅槃之秘密藏。涅槃经二曰：‘我今当令一切众生及以吾子四部之众悉皆安住秘密藏中，我亦复当安住是中入于涅槃，何等名为秘密之藏？犹如伊字三点，若并则不成伊，纵亦不成。如魔醯首罗面上三目乃得成伊三点，若别亦不得成。我亦如是，解脱之法亦非涅槃，如来之身亦非涅槃，摩诃般若非涅槃，三法各异亦非涅槃。我今安住如是三法为众生故名入涅槃，如世伊字。’[囗@又]诸佛自利利他之三德：一、智德，破一切之无知而具无上菩提者。二、断德，断一切之烦恼而具无上涅槃者。此二者属于自利。三、恩德，具大悲而救济一切众生者。是利他之德也。俱舍论之归敬颂举此三德以赞佛。[囗@又]诸佛因果之三德：一、因圆德，三大劫之修行圆满者。二、果圆德，智断等之诸总圆满者。三、恩圆德，度一切众生而使解脱者。俱舍论二十七曰：‘诸有智者，思惟如来三种圆德，深生爱敬。其三者何？一因圆德，二果圆德，三恩圆德。’[囗@又]数论所说自性谛之三德：一、萨埵Sattva，勇健之德。二、刺阇Rajas，尘坌之德。三、答摩Tamas，闇钝之德。通常呼为喜忧闇。自性有此三德，故生种种善恶好丑之法。唯识述记一本曰：‘问：自性云何能与诸法为生因也？答：三德合故，能生诸谛。’ 　　 
