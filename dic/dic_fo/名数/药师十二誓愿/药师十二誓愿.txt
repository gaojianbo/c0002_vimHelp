(名数)第一自他身光明炽盛之愿。第二威德巍巍开晓众生之愿。第三使众生饱满所欲而无乏少之愿。第四使一切众生安立大乘之愿。第五使一切众生行梵行，具三聚戒之愿。第六使一切不具者诸根完具之愿。第七除一切众生众病，令身心安乐，证得无上菩提之愿。第八转女成男之愿。第九使诸有情解脱天魔外道缠缚，邪思恶见稠林，引摄正见之愿。第十使众生解脱恶王劫贼等横难之愿。第十一使饥渴众生得上食之愿。第十二使贫乏无衣服者得妙衣之愿。见药师经。 　　 
