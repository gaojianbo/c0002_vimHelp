(名数)此为密教所立。一自性法身。诸佛之真身，理智法性，自然具足，常住之法身，三世常恒，为从身流出之菩萨说三密之法。自体法然，故云自性，具无为之作业，故云法界，此有理智差别，法界诸法，体性寂然，法尔不改，名理法身，即胎藏之四重圆坛是也。一切之法，互相周遍，冥理同体，名智法身，即金刚界一印会之大日是也。二受用身，此有二种，一自受用身，理智相应，自受法乐之故，名自受用，即与上之智法身同体，或谓法然本觉之智曰智法身，法然始觉之智名自受用。智身与受用，别体之义，乃古来之异义也，以前义为正。二他受用身，为十地菩萨所现之法身也。今此加持受用身应现十地，传说法身之内证，虽有十重之别，然皆为法性所流，令他受用，故名他受用。此自他之受用，内证外用虽异，而共有受用之义，故名受用，又法然之事业，故名法身。三变化法身，为地前菩萨及二乘凡夫所现之丈六应身也。亦是传说内证而据众生也。今此应身为八相成道，转变无究，故名变化。缘谢即灭，机兴则生，亦是法尔之为作，故名法身。内说秘密，外宣显教，一代百亿之教主，即此法身也。四等流法身，为九界随类之身，非为佛身，或有佛形。然为无而忽有暂现速隐之佛，故摄于等流身也。平等流出，九界等同，故名等流出。亦是法尔之作用，故名法身。见十住心广名目六(密教又立法报应三身，见三身条)。摄此四身以&DF-87A4;之一字配于曼荼罗，胎藏以中胎为自性身，第一重之内眷属与第二重之大眷属为受用，第三重为变化等流之二身。又金刚以中央大日为自性身，东方阿閦为自受用身，南方宝生与西方弥陀为他受用身，北方不空成就(释迦)为变化等流之二身。此四身有横竖。竖者如前，横者，则上之四身各具四身也。见三昧耶戒仪资秉记。瑜只经曰：‘五智所成，四种法身。’分别圣位经偈曰：‘梵本入楞伽偈颂品云：自性及受用，变化并等流。佛德三十六，皆同自性身。’二教论下曰：‘四种法身者：一自性身，二受用身，三变化身，四等流身。’秘藏记末曰：‘法身，应身，化身，等流身，此四种身(云云)。’ 　　 
