(名数)世为无上之福田者有八种，以八种之金属譬无价之真宝。八种者金、银、鍮石、假宝、赤白铜铁、白镴、铅、锡也。大集经五十五曰：‘譬如真金，为无价宝；若无真金，银为无价；若无银者，鍮石为无价；若无鍮石，伪宝为无价；若无伪宝，赤白铜铁、白镴、铅、锡为无价宝。如是一切诸世间中，佛宝为无上；若无佛宝，缘觉为无上；若无缘觉，罗汉为无上；若无罗汉，诸余圣众为无上；若无圣众，得定凡夫为无上；若无得定，净持戒者为无上；若无净戒，污戒比丘为无上；若无污戒，剃除须发、身着袈裟、名字比丘为无上宝。比余九十五种异道最尊第一，应受世供为物福田。’末法灯明记曰：‘如所引大集所说八重真宝，是其证也。’ 　　 
