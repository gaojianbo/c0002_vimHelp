(名数)一行，二住，三坐，四卧。此四者各有仪则不损威德，谓之四威仪。菩萨善戒经五曰：‘威仪苦者名身四威仪：一者行，二者住，三者坐，四者卧。菩萨若行若坐，昼夜常调恶业之心。忍行坐苦，非时不卧，非时不住，所住内外若床若地若草若叶，于此四处常念供养佛法僧宝。’释氏要览下曰：‘经律中皆以行住坐卧名四威仪，其他动止，皆四所摄。’ 　　 
