(名数)横死有九因：一、不应饭而饭，即不可食而食也。二、不量食，食无节制也。三、不习食，食不习食之食也。四、不出食，食未消化而又食也。五、止熟，强制止大小便也。六、不持戒，不持戒行，而遂触世法也。七、近恶知识，近于恶友也。八、入里不时，不时入里井也。九、可避不避，恶疫狂犬等可避而不避也。见九横经。[囗@又]九种之横死：一、得病无医，得病而不为医疗也。二、王法诛戮，所为非道而为国法所刑戮也。三、非人夺精气，耽荒乐而身不慎，鬼怪乘隙夺其精气也。四、火焚，被火焚烧也。五、水溺，坠于水而溺死也。六、恶兽啖，于山林等为恶兽所啖食也。七、堕崖，自绝壁堕下丧其命也。八、毒药咒咀，中毒药，罹咒咀，而死也。九、饥渴所困，困于饥渴而死也。见药师经。[囗@又]佛之九横也。见九恼条。 　　 
