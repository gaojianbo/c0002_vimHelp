(名数)小乘有部所说，一、染污无知，即一切之烦恼。台家所谓见思二惑也。以无明为体，无明执着于事理之法，其性分不净，故曰染污，其体昏闇，不知四谛之真理，故曰无知。此无明俱起一切之余惑，故举无明，即摄一切之烦恼也。二、不染污无知，以劣慧为体，劣慧为无始以来怠于学问研究之结果，不解事物义理之下劣智慧也。是非执着于物之不净性分，故谓之不染污，不知事物之义理，故谓之无知，台家所谓尘沙之惑也。不染污无知不执着于事物，不能为出生死之障，故声闻缘觉之二乘不断之，佛于济度众生上有知一切事物之必要，故断此劣慧而成一切种智也。俱舍光记一曰：‘问染污无知何为体？解云：以无明为体，所以不言余烦恼者，无明通与诸惑相应。若说无明亦显余惑。(中略)不染无知，以未成佛来所有一切有漏无染劣慧为体。’ 　　 
