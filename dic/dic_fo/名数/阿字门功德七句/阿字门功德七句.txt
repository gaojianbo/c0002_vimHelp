(名数)大日经转字轮品曰：‘真言门修菩萨行，菩萨若欲见佛者：一若欲供养，二欲证发菩提心，三欲与诸菩萨同会，四欲利益众生，五欲求悉地，六欲求一切智智者，七于此一切佛心(阿字)，当勤修习。’今此七句合为五点功德。初一句为发心，第二句为修行，第三句为证菩提，第四、第五二句为于涅槃中，第四句为内证，第五句为外用，第六第七两句为方便，此中第六句为身之方便，第七句为心之方便。慧光云故和上谓第五、六、七三句并是中方方便。见演奥钞四十二。 　　 
