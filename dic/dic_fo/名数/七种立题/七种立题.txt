(名数)天台之说。一大藏经之题，不出人法譬之三，此中由单复具足之不同，而生七种之别：一，单人立题。如佛说阿弥陀经，佛为能说之人，阿弥陀为所说之人，是以两土之果人立名也。二，单法立题。如大般涅槃经，大般涅槃为经中所说之法也。三，单譬立题。如梵网经，梵网为梵天之罗网，以譬戒律之节目绞络无尽也。四，人法立题。如文殊问般若经，文殊为人，般若为法也。五，法譬立题。如妙法莲华经，妙法为法，莲华为譬也。六，人譬立题。如如来师子吼经，如来为人，师子吼为譬也。七，具足立题。三者具足也。如大方广佛华严经，大方广为法，佛为人，华严为譬也。已上单三复三具足一，谓之七种三题。见四教仪集注上。 　　 
