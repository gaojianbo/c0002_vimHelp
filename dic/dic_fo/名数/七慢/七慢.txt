(名数)一慢，于劣而谓己胜，于等而谓己等者。是于境虽称而以心高举，故名为慢也。二过慢，于等而谓己胜，于胜而谓己等者。三慢过慢，于他胜中，而谓己更胜者。四我慢，执有我有我所而使心高举者。五增上慢，未证得圣道而谓己证得者。六卑慢，于他多分胜中而谓己少分劣者。七邪慢，成就恶行，恃恶高举者。见俱舍论十九。 　　 
