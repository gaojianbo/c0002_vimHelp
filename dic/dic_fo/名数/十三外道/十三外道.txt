(名数)一劫比罗，即数论师也。二嗢露迦，即胜论师也。三大自在天，以自在天为生因者。四大梵外道，以梵天为生因者。五时外道，计时为生因者。六方外道，计方为生因者。七本际外道，计过去之初有本际，从此生万物者。八自然外道，计万物由自然而生者。九虚空外道，以虚空为生因者。十我外道，计常有一大我，从此生万物者。十一声显论师，计声虽由缘隐显，然为本来常有者。十二声生论师，计声本为无，依因缘而生，生了即为常住者。十三顺世外道，计唯有地水火风四大，生一切有情，死后还归于四大者。见唯识论一，述记一末。 　　 
