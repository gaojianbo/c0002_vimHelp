(名数)一鱼不见水，鱼以水为居宅，游泳水中，无所障碍，故曰鱼不见水。二人不见风，风者但有声响可闻，而形相不可见，故曰人不见风。三迷不见性，灵明觉知之性，人人本具，但为烦恼无明所障覆，而不了知，故曰迷不见性。四悟不见空，学人既觉了灵知之性，本来空寂，而此空性亦不可得，故曰悟不见空。见圆觉经钞。 　　 
