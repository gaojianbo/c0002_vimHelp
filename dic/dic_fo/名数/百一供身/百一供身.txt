(名数)又曰百一物，百一众具。三衣六物之外，一切资道之什具也。百者概称多数之名，非限于百。为比丘者于三衣六物之外，种种之什器，唯得蓄一个。是曰百一供身。其一个之外，名为长物。长物者，不行名为说净之一种法，则不得蓄之。然比丘之根性有三品，上品但蓄三衣，中品更蓄百一，下品更蓄长物。行事钞下曰：‘百一供身，令受持之。长物及余，令说净蓄。萨婆多云：百一物各得蓄一，百一之外皆是长物。’同资持记曰：‘百一供身谓时须要用者，长物局衣，更收钱榖等物故云及余也。’释氏要览中曰：‘百一物大概之辞也。萨婆多论云：百物各可蓄一也。’ 　　 
