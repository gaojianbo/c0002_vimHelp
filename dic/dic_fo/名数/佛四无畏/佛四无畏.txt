(名数)智度论四十八明佛之四无畏。法界次第下依智度论释之：一一切智无所畏，谓世尊于大众中师子吼，我为一切正智之人，无些怖心也。二漏尽无所畏，谓世尊于大众中师子吼，我断尽一切烦恼，无些怖心也。三说障道无所畏，谓世尊于大众中师子吼，障害佛道之法无些怖心也。四说尽苦道无所畏，谓世尊于大众中师子吼，尽苦道无些怖心也。俱舍论二十七曰：‘佛四无畏，如经广说。一正等觉无畏，二漏永尽无畏，三说障法无畏，四说出道无畏。’ 　　 
