(名数)此有二种：一，于前之十六加庆友尊者为第十七，加宾头卢尊者为第十八。然庆友为难提蜜多罗之译名，即法住记之说者，宾头卢即第一尊者之宝度罗跋啰隋阇。是由不知经典不解梵语而致此讹也。如洪觉范苏轼，亦依十八罗汉而为颂赞，何耶？(然则十八中前十六为贯休之实迹，他二者后人添加，轼不辨之。)清乾隆帝考证曰：‘良由此土僧伽未能深通贝荚，展转传讹，博辨如轼，亦不免因人致误耳。’(引于罗汉图赞集)。二，蜀金水张氏所画之十八罗汉，为东坡之颂赞者。此于十六罗汉之前，加迦叶尊者，军徒钵叹尊者之二为十八，且记各尊之示神通灵感。是更不可解者(西藏所传有加佛母摩耶夫人与弥勒之图)。 　　 
