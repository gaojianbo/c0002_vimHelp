(名数)有三说：(一)成实论之说。于见道前立二人，一随信行，二随法行。是钝利之二根也。大果经中，见道前分为二，与此同。是俱舍七圣中之前二也。三无相行。前二人入于见道，空观相续而无相之间在者，(本宗如俱舍宗不别观四谛之行相)，此三为须陀洹行(新作向)，四须陀洹果，五斯陀含行，六斯陀含果，七阿那含行。又加十一不还为十八有学。见大乘义章十一。(二)中阿含福田经。于见谛上阿那含果立十八有学：一信行，二法行，三信解，四见到，五自证，六家家，七一种(新作一间)，此二者俱舍七圣中之第三第四也。八须陀洹向，九须陀洹果，十斯陀含向，十一斯陀含果，十二阿那含向，十三阿那含果，此六者即三向三果也，于此再加五种不还而为十八。(三)俱舍家之说。正理论六十五，举佛说而列次十八有学，九无学，前之九者同于福田经，以随信随法之二行为须陀洹向，中即见谛上之差别，相异者，福田经加身证不迷，除阿罗汉向，俱舍反之。俱舍除身证者，以彼所得之灭尽定为有漏法故也。论曰：‘谓世尊告给孤独言：长者当知，福田有二：一者有学，二者无学。有学十八，何等名为有学十八？谓预流向、预流果、一来向、一来果、不还向、不还果、阿罗汉向、随信行、随法行、信解、见至、家家、一间、中生、有行、无行、上流，是名十八。’ 　　 
