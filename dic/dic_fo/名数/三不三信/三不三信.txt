(名数)梁昙鸾就念佛者立三不三信：一信心不淳，二信心不一，三信心不相续。是曰三不。反之则曰三信。净土论注下曰：‘一者信心不淳，若存若亡故。二者信心不一，无决定故。三者信心不相续，余念间故。此三句展转相成。以信心不淳，故无决定。无决定故，念不相续。亦可念不相续，故不得决定信。不得决定信，故心不淳。’西河道绰承之，更阐明三信。安乐集上曰：‘若能相续，则是一心。但能一心，即是淳心。具此三心，若不生者，无有是处。’文类聚钞行卷曰：‘三不三信诲殷勤，像末法灭同悲引。’ 　　 
