(名数)有二种：一为大日经疏所说，一为无畏三藏禅要所说。经疏所说者，一不舍佛宝，二不舍法宝，三不舍僧宝，四不舍菩提心，五不谤一切三乘经法，六不悭吝一切法，七不起邪见，八不沮止他发大心亦不得见其懈怠而不劝发，九不差机说法，十不施一切不饶益他物。见大日经疏十七，三昧耶戒仪资秉记；禅要所说者，一不应退菩提心。二不应舍三宝。三不应讥谤三宝及三乘教典。四于甚深大乘教典不通解处不应生疑惑。五若有众生已发菩提心者，不应说如是法令退菩提心趣向二乘。六未发菩提心者，亦不应说如是法令彼发于二乘之心。七对小乘人及邪见人前不应辄说深妙大乘。八不应发起诸邪见等法，九于外道前不应自说我具无上菩提妙戒。十但于一切众生有所损害及无利益皆不应作及教人作，见作随喜。见无畏三藏禅要。 　　 
