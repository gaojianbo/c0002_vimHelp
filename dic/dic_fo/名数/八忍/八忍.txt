(名数)于欲界与上二界四谛之理忍可印证之智也，忍可印证欲界之四谛谓之四法忍：一苦法忍，二集法忍，三灭法忍，四道法忍也。忍可印证色界无色界之四谛，谓之四类忍，一苦类忍，二集类忍，三灭类忍，四道类忍也。以此八忍正断三界之见惑也。既断见惑已，而观照明了，则为八智，盖八忍是无间道，八智是解脱道，忍为智之因，智为忍之果也。合此八忍八智，称为见道之十六心。止观辅行六曰：‘忍者因也。’ 　　 
