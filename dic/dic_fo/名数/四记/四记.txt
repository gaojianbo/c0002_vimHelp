(名数)智度论谓之四答，佛地论俱舍论谓之四记。有人发问而答有四种也。俱舍十九曰：‘一、一向记，若作是问：一切有情皆当死否？应一向记一切有情皆定当死。二、分别记，若作是问：一切死者皆当生否？应分别记，有烦恼者当生非余。三、反诘记，若作是问：人为胜劣？应反诘记：为何所方？若言方天，应记人劣；若言方下，应记人胜。四、舍置记，若作是问：五蕴与有情为一为异？应舍置记，有情无实故，一异性不成，如石女儿白黑等性。如何舍置而立记名，以记彼问言，此不应记故。’智度论二十六曰：‘佛有四种答：一者定答，二者分别义答，三者反问答，四者置答。’佛地论六曰：‘言四记者：一一向记，二分别记，三反问记，四默置记。’[囗@又]四定记之略。外道之世界及我之常无常等十四难问，佛不为常乃至非常非无常之四句定记，若为之则背于道理也。俱舍论三十曰：‘四定记皆不应理。’ 　　 
