(名数)声闻乘圣果之差别也，旧译家以梵名，谓为须陀洹果Srot&amacron;panna　phala，巴Sot&amacron;panna　phala，斯陀含果Sakrd&amacron;g&amacron;mi，阿那含果Ang&amacron;mi－，阿罗汉果Arahat－，新译家以前三果翻名为预流果，一来果。不还果，阿罗汉果仍其旧。一须陀洹果，旧作入流，逆流。入流预流，同一之义。谓去凡夫初入圣道之法流也，逆流者，谓入圣位逆生死之暴流也。申言之，即三界见惑断尽之位也。二斯陀含果，译云一来。断欲界九地思惑(新曰修惑)中前六品，尚余后三品者也。为其后三品之思惑，尚当于欲界之人间与天界(六欲天)，受生一度，故曰一来，一来者一度往来之义也。三阿那含果，旧译不来，新云不还，断尽欲惑后三品之残余，不再还来欲界之位也。尔后受生则必为色界无色界。四阿罗汉果，译作杀贼，应供，不生。上至非想处一切思惑断尽之声闻乘极果也。以其断尽一切见思二惑，故谓之杀贼，既得极果应受人天之供养，故曰应供，一世之果报尽，故永入涅槃，不再来生三界，故谓之不生。[囗@又]一黄蓝花沙门，须陀洹之圣者也。二芬陀利花沙门，斯阿含果之圣者也。三柔软沙门，阿那含之圣者也。四柔软中柔软沙门，阿罗汉果也。见增一阿含二十。 　　 
