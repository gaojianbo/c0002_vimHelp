(名数)天台宗所言。与真言宗之显教密二教不同。彼就教法而料之者，此于说法之仪式上言之也。天台所立化仪四教中有秘密教，对此而他之化仪三教，顿渐不定，谓为显露教。如来以不思议力隐密教化其机类，不使自余之人知之者，为秘密教，公开而使自他一般知之者，为显露教。例如鹿苑时之说法，声闻之人，见八万诸天，得无生法忍，阿若憍陈如一人得初果，是显露教，而菩萨于其座见无数人得声闻道，乃至无数人得一生补处，则秘密教也。此二教之意，原据龙树。智度论六十五曰：‘诸佛事有二种：一者密，二者现。’ 　　 
