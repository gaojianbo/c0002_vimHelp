(名数)汾阳太子院之善照禅师举凡参禅学道者之为问状态，有十八种。盖师家常于教化学人前，先辨其学人之问道状态，有无斯种类，以能适其时机之答教化之。不然则彼此互不得其效果也。一、请益问，请教化之益而问也。二、呈解问，学人自呈见解而问也。三、察辨问，巧为辨难试察师家之问也。四、投机问，学人之机宜与师家之机锋互相投合之问也，五、偏僻问，学人以偏僻见解为问也。六、心行问，学人既知自分之心却问行于师家也。七、探拔问，或曰验主问，学人探拔其师家见解之问也。八、置问问，置古人之语而问也。九、故问问，故举经论等而问也。十、不会问，学人未会得而问也。十一、擎担问，劈头擎某物来问，十二、借事问，借某事而问也。十三、实问问，以其实理而问也。十四、假问问，借虚假事而问也。十五、默问问，不敢表于言语于默默中为问也。十六、明问问，学人心中既巳明知，直捷而问也。十七、审问问，审详而问也。十八、征问问。征诘而问也。详见人天眼目。 　　 
