(名数)定戒体之性通大小乘而有三种：一色法，受戒之时，身口二业有发显之表色。其表色依四大而生一种之色法，有防非止恶之功能，是名无表色，又名无作色，是为四大所生，故为色法，而摄于色蕴之中是有部宗之义也。二心法，受戒之时有发动思之心所，此心所之种子相绩而有防非止恶之功能，为戒体，是为依于受戒时之表色作用而起者，故附以色之名，然实为心法，大乘唯识论是也。三非色非心法，彼无形质，故非色，彼无缘虑，故非心，即为非色非心之别法，是小乘成实论所立也。已上三种之戒体，南山于四分律之当分，准于成实宗之所立，而立非色非心之戒体，自己之本意，依于大乘唯识之义而取心法之戒体。又天台，于止观取心法，戒疏取色法。但于小乘之有部大乘之唯识所异者，为性具之色，性具之心，而其意未见异于彼之二宗也。梵网戒疏上曰：‘戒体者，不起而已，起即性无作假色。’ 　　 
