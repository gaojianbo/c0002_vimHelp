(名数)西域内外学者，必宜学习之处，有五明，故云五明处：一、声明&Sacute;abdavidya，明言语文字者(见声明顶)。二、工巧明Silpakarmasth&amacron;navidy&amacron;，明一切工艺技术算历等者。三、医方明Cikits&amacron;vid&amacron;，明医术者。四、因明Hetuvidy&amacron;，明考定正邪，诠考真伪之理法者，所谓论理学也。五、内明Adhy&amacron;tmavidy&amacron;，明自家之宗旨者。前四明与自他同；内明之一，与自他各学异。婆罗门以四吠陀论为内明，佛教以三藏十二部教为内明，明者阐明之义，各开阐其理而证明之，故曰明。又明为智之异名，各依其学而得其智，故曰明。西域记二曰：‘七岁之后，渐授五明大论：一曰声明，释诂训字，诠目疏别。二曰工巧明，伎术机关，阴阳历数。三曰医方明，禁咒闲邪，药石针艾。四曰因明，考定正邪，研核真伪。五曰内明，究畅五乘因果妙理。其婆罗门，学四吠陀论。’菩萨地持经三曰：‘明处者有五种：一者内明处，二者因明处，三者声明处，四者医方明处，五者工业明处，此五种明处菩萨悉求。’ 　　 
