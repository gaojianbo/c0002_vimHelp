(名数)一边罪难，先受具足戒而犯四波罗夷者，是为佛法边外，故曰边罪。二犯比丘尼，于白衣时犯净戒之比丘尼者。三贼心受戒者，曾于白衣或沙弥时，盗听他之说戒羯磨，诈称为比丘者。四破内外道者，原是外道，来投佛法，受具竟，还复本道，今欲复来受戒者。是彼此通坏，而志性无定。五黄门，五种不男也。六杀父，七杀母，八杀阿罗汉，九破僧，破法轮僧也，若为破羯磨僧，则非难。十出佛身血，十一非人难，八部之鬼神，变化人形者。十二畜生难，畜生变为人者。十三二形难，具男女之二根者。 　　 
