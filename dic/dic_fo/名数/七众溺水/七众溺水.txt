(名数)第一人入水则溺。不习浮，入水故溺，水者生死之河水也，譬一阐提。第二人虽没还出，出已还没。譬人天乘之将进而退者。第三人没已即出，出更不没。譬内凡之人，内凡者煗顶忍世第一法之四善根也，永不堕于三恶。第四人入已便没没已还出，出已即住，遍观四方。譬四果之人。第五人入已即没，没已还出，出已即住，住已观方，观已即去。譬缘觉人。第六人入已即去，浅处则住。譬菩萨。第七人既到彼岸，登上大山，无复恐怖，离诸冤贼，受大悦乐。譬佛。见涅槃经三十二。[囗@又]一、常没，入水则没，譬一阐提，常堕于恶道。二、暂出还没(人天)。三、出已则住(内凡)。四、出已遍观四方(声闻)，四方者四谛也。五、遍观已行(缘觉)，越声闻，而行于缘觉也。六、行已复往(菩萨)。七、水陆俱行(佛)。见涅槃经三十六。 　　 
