(名数)在涅槃会上，住于大乘知七善法，具足梵行也。一、知法，知十二部经能诠之法。二、知义，知经中一切文字语言所诠之义理。三、知时，知可修寂静，精进，舍定，供养佛师，布施，忍辱，般若等之时。四、知足，于饮食，衣药，行，住，坐，卧，知止足。五、知自，知悉自己之戒，多闻，慧，正念，善行等。六、知众，知分别刹利，婆罗门，居士，沙门之众而为应机之说法问答。七、知人尊卑，知信者不信者之别，又知自度他度之尊卑。 　　 
