(名数)一发起众，如法华经会座因舍利弗三请，而发起本经之说法，击扬发动，令如来有所说，是曰发起众。二当机众，正当座之机众也，如诸声闻正闻本经得证悟之益者。三影向众，如文殊观音来自他方，助佛化，庄严法座者。四结缘众，薄福众生，今无证悟之益，而结见佛闻法之因缘，作未来得道之因缘者。见法华文句二。[囗@又]有僧伽之四众：一比丘Bhik&sdotblw;u，二比丘尼Bhik&sdotblw;u&ndotblw;i，三优婆塞Up&amacron;saka，四优婆夷Up&amacron;sik&amacron;。药师经曰：‘若有四众苾刍，苾刍尼，邬波素迦，邬波斯迦。’见法华玄赞一。[囗@又]一比丘，二比丘尼，三沙弥&Sacute;r&amacron;ma&ndotblw;era，四沙弥尼Sr&amacron;ma&ndotblw;erik&amacron;，即出家之四众也。光宅法华疏一曰：‘虽有天龙八部，莫过四类，出家四众也。’[囗@又]一龙象众，大天之流也。二边鄙众，大天门徒也。三多闻众，凡夫随顺学人圣者而多闻法者。四大德众，即四果之圣众也。见宗轮论述记。 　　 
