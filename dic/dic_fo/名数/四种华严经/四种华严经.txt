(名数)天台差别华严经为四种：一前分华严，又曰初顿华严，寂场华严，三七日华严。谓成道后三七日之说法八会中之前七会也。二后分华严，谓三七日以后之说法，第八会之入法界品也。此会中以舍利弗等声闻在座，故知非三七日之说法。三时长华严。谓三七日后，佛将尽未来际对于其机说华严之法者，其中佛一代中之时长华严阿难结集之，附于彼三七日所说之前分华严后。即后分华严是也。后分与时长，其体为一，仅就会而分前分与后分，就时而分三七日与时长，异其称耳。四法界华严，此不依经帙为一代教中说法界之理者之通称。见四教仪集注上，增晖记一、七帖见闻二本，半字谈一。 　　 
