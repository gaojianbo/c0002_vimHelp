(名数)一、自性散乱，谓前五识之自性驰逐外缘不能静定也。二、外散乱，谓修善之时，心驰散于五欲之境而不静寂也。三、内散乱，谓修定之时，心动散于诸尘，不生味着，退失静定也。四、相散乱，谓使他人信自己有德，诈作修善之相，而心退失也。五、粗重散乱，谓修善法之时，生我我所之执及我慢等，为此邪执粗重之力故，而所修之善法不清净也。六、作意散乱，谓余乘及余定等依外教作意修习，无有证悟，却生散乱也。杂集论一卷末说之。 　　 
