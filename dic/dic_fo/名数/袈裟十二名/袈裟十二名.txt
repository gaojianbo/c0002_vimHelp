(名数)释氏要览上曰：‘大集经云：袈裟名离染服，贤愚经云：出世服，如幻三昧经云：无垢衣，又名忍辱铠，又名莲华衣，谓不为欲泥染故。又名幢相。谓不为邪所倾故。又名田相衣。谓不为见者生恶故。又名痟瘦衣。谓着此衣烦恼痟瘦故，又名离染服，去秽衣，又名振起。’又六物图曰：‘一、袈裟。二、道服。修佛道者之衣也。三、出世服。出离世俗者之衣也。四、法衣。如法之衣也。五、离尘服。远离六尘者之衣也。六、痟瘦服。服有损消烦恼之德者。七、莲华服。离染着如莲华者。八、间色服。不正之间色避五正色也。九、慈悲服。行慈悲者之服也。十、福田衣。袈裟之条相，等于世之田畴，且其德为世之福田而受供养也。十一、卧具(出四分律)，以相似被褥也。十二、敷具(出十诵律)，如言卧具也。’ 　　 
