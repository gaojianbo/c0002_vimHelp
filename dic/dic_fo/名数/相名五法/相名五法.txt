(名数)常曰三性五法，皆分别诸法之自性者，楞伽经所说。瑜伽唯识诸大论详释之。一、相，森罗万像之有为法，各自因缘而生，呈各种之相状者。二、名，是亦依因缘而呼彼之相，生一一之名者。盖相为所诠而名为能诠也。此二者由凡夫有漏之心变现之所变境也。三、分别，旧译曰妄想。是分别所变二相之能变心也。已上三者有漏心之能变所变也。四、正智，杂无漏心之一切妄想者。已上四者，共为有为法，有漏无漏之别也。五、如如，由前之正智而证得之真如也。为由如理智证得之真如，故曰如如。是无为法也。以此五法该收有为无为等之一切诸法，一事无余矣。见楞伽经一，唯识论八。 　　 
