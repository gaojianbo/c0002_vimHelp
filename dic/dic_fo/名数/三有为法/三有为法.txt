(名数)一色法。质碍之法。小乘俱舍，五根，五境，无表色之十一法也。大乘法相，五根，五境，法处所摄色之十一法也。二心法。虑知之法。俱舍心王一与心所法四十六之四十七法也。大乘心王八与心所法五十一之五十九法也。三非色非心法。俱舍不相应法之十四法也。大乘不相应法之二十四法也。此三聚皆有因缘之为作，故名有为法。见大乘义章二。 　　 
