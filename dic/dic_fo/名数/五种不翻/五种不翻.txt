(名数)唐玄奘立五种不翻之规：一、秘密之，故不翻，如陀罗尼者。二、含多义，故不翻，如薄伽梵之语具六义者。三、此方所无，故不翻，如阎浮树者。四、顺于古例，故不翻，如阿耨菩提者。是非不可翻，以摩腾以来常存梵音故也。五、为生善，故不翻，如般若者。谓般若二字，闻之者生信念，以如译为智慧，则生轻浅之意故也。见名义集序。 　　 
