(名数)天台所立。一凡圣同居土，凡夫与圣者同居之国土也。此中有净秽二种。如阎浮提为凡圣同居之秽土，如兜率之内宫，西方之极乐，为凡圣同居之净土。二方便有余土，此罗汉死后所生之国土在三界之外。罗汉思死入无余涅槃者误，实则土生于方便有余也。修小乘之方便，断尽三界之烦恼，因而生于其土。然尚余障覆中道实相之无明根本惑，故云方便有余土。三实报无障碍土，此为断一分无明之菩萨所生之处，报真实之道之无碍自在国土，故云实报无障碍土。四常寂光土，为全断根本无明之佛之依处，谓常住，寂灭，光明之佛土也。见天台观经疏。 　　 
