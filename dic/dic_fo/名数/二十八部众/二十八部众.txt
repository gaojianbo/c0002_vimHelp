(名数)千手观音有孔雀王二十八部之大仙众，二十八部者，一方有四部，四方上下之六方有二十四部，四维各有一部，通为二十八也。千手经曰：‘我遣金色孔雀王二十八部大仙众，常当拥护受持者。’金光明文句七曰：‘孔雀王经云：一方有四部，六方则二十四部。四维各一部，合为二十八部。’参照千手观音条。[囗@又]毗沙门第四天王，各有二十八部之鬼神众。金光明经三曰：‘散脂鬼神大将及二十八部诸鬼神等，即从座起偏袒右肩，右膝着地。白佛言：(中略)随是经典所流布处，我当与此二十八部大鬼神往至彼所，隐蔽其形，随逐拥护是说法者。’最胜王经五曰：‘我等四王与二十八部药叉大将，并与无量百千药，以净天眼过于世人观察拥护此赡部众。’ 　　 
