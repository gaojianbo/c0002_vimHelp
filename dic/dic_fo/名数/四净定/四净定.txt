(名数)四禅四无色八地之定，有味定，净定，无漏定之三种。其中净定有四种之别：一顺退分定，随顺味定将退本定时之位也。二顺住分定，为住于定之当分而不退不进之位也。三顺胜进分定，定力增进，顺于上地之定之位也。四顺决择分定。决择者以无漏智而名，净定之力愈增进，而顺于无漏智起无漏定所依之位也。如已上次第，顺于烦恼，自地，上地，无漏也。八地之净定有此四分，但有顶地之净定除顺决择分定，因彼定昧劣，不生无漏定故也。见俱舍论二十八。 　　 
