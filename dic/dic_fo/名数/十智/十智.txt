(名数)于小乘立十智，以摄一切之智。一世俗智，见谛以前一切凡夫之智也，与烦恼相应，故称有漏智。二法智，证欲界苦集灭道之智也。三类智，证上二界苦集灭道之智也。四苦智，知上下界苦谛之智也。五集智，知上下界集谛之智也。六灭智，知上下界灭谛之智也。七道智，知上下界道谛之智也。法智已下之六智，皆无漏智也。是为上之八智，但异其分类之法耳。八他心智，知他人心之智也。九尽智，既断尽一切烦恼，则知我既知苦，断集，证灭，修道。即断尽烦恼时所生之自信智也。十无生智，是限于利根罗汉所有之智也，既知断证修之事毕，更无知断证修之事，故云无生。自觉此无生而知我不再知断证修之智也。钝根之罗汉，有更退没而再要知断证修者，则不能具此智。见俱舍论二十六。[囗@又]大乘说如来所具之十智：一三世智，于三世法通达圆明之智也。二佛法智，通达一切佛法说法度生之智也。三法界无碍智，知一切众生本具法界之体事理融通不相障碍之智也。四法界无边智，知众生色心诸法充满一切而无边际也。五充满一切世界智，如来从定起广大妙用周遍充满于世间之智也。六普照一切世间智，如来有大智慧光明普照了无量世界之智也。七住持一切世界智，如来有大神力，住持世界，摄化一切众生之智也。八知一切众生智，如来知一切众生善恶因缘之智也。九知一切法智，如来既知所化众生，复知能化诸法之智也。十知无边诸佛智，如来出现于无边诸佛世间而知说法教化一切众生事之智也。见华严经十六。 　　 
