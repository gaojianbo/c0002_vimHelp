(名数)一、胜义不善，由真谛之实义，定不善之义也。依此义，则一切之有漏法即生死法，总为不善。以此中虽有善有不善，然皆以苦为自性，极不安稳，犹如痼疾故也。二、自性不善，无惭无愧及贪嗔痴之三不善根也。以有漏法中，此五法自体不善，犹如毒药故也。三、相应不善，与彼相应同时俱生之一切心心所也。以他之心王及心所，必与无惭无愧三不善根相应，力成不善之性，若不相应，则不然，如杂毒药之水故也。四、等起不善，身业与语业也。以此为自性不善与相应不善所引起之不善(依善起善，依恶起恶，能起所起同等，谓之等起)，如饮毒药汁而生之乳故也。见俱舍论十三。 　　 
