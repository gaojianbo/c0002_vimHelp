(名数)佛弟子中以舍利弗，目连，须菩提，摩诃迦叶为四大弟子。智度论谓舍利弗目连为佛左右弟子。须菩提修无诤定，为行空第一，摩诃迦叶行十二头陀，为头陀第一。佛在世时，有人欲求今世之果者，供养此四人。辄得如愿。[囗@又]迦叶，宾头卢，罗云，君屠盋叹之四人也。法护译之弥勒下生经曰：‘尔时世尊告迦叶曰：吾今年已衰耗，向八十岁，然今如来有四大声闻，堪任游化，智慧无尽，众德具足。云何为四？所谓大迦叶比丘，屠钵叹比丘，宾头卢比丘，罗云比丘。汝等四大声闻，要不般涅槃，须吾法没尽，然后乃当般涅槃。’法华文句记一曰：‘四大弟子者：迦叶，宾头卢，罗云，君屠盋叹。’ 　　 
