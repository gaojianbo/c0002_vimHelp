(名数)旧译曰因缘，次第缘，缘缘，增上缘，新译曰因缘，等无间缘，所缘缘，增上缘。一因缘，谓六根为因，六尘为缘也。如眼根对于色尘时，识即随生，余根亦然，是名因缘。二次第缘，谓心心所法，次第无间，相续而起，名次第缘。三缘缘，谓心心所法，由托缘而生还，是自心之所缘虑，名为缘缘。四增上缘，谓六根能照境发识，有增上力用，诸法生时，不生障碍，名增上缘。见大明法数一五。又见于智度论，唯识论，大乘义章等。 　　 
