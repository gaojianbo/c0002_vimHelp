(名数)大品般若说四念处等之三十七品，次说三三昧，四禅，四无量心，四无色定，八背舍，八胜处，九次第定，十一切处之八种法。合为五十。此中四禅四无量心为属于色界之禅定，他皆为属于无色界之禅定。智度论二十一云：问曰：何以故次三十七品，后说八种法？答曰：三十七品是趣涅槃之道，行此道已，则得到涅槃城。涅槃城有三门，所谓空无相无作(三三昧)是也。已说道。次当说到处之门，四禅等是开其门之妙法。复次，三十七品是上妙之法。欲界之心，散乱难修。故依上界禅定先调柔之也。问四禅之外别说余法乎？答众生机根意业种种，从其机根意业，故别说之。若为厌欲界散乱者，说四禅。若为欲得大福德者，说四无量心。为厌患色如在牢狱者，说四无色定。为观所缘不得自在者，说八胜处。若为有遮道不得道达者，说八背舍。为心不调柔，于禅定不得次第入出自在者，说九次第定。为一切所缘不能遍照者，说十一地处。 　　 
