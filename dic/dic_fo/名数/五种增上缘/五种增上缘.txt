(名数)又名五增上缘，亦曰五缘。即念佛者现当二世所应蒙之增上缘，有五种之别。观念法门所谓‘现生及舍报决定，有大功德利益，准依佛教，明五种增上利益因缘，一者灭罪增上缘，二者护念得长命增上缘，三者见佛增上缘，四者摄生增上缘，五者证生增上缘。’是也。灭罪增上缘，又名现生灭罪增上缘，由佛为增上缘消除一切业障也。护念得长命增上缘，又名护念增上缘，现生护念增上缘，弥陀观音势至等随逐影护也。见佛增上缘，又名见佛三昧增上缘，得弥陀之三念愿力加于外而见佛也。摄生增上缘者，弥陀之愿力，能摄众生使得往生也。证生增上缘者，保证灭后之凡夫，乘佛愿力，定得往生也。前三者为现益，后二者为当益。 　　 
