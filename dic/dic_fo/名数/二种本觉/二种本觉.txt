(名数)一随染本觉，依真如内熏之力与如来教法外缘之力，而如实修行。方便满足，故破妄心而显现法身，使始觉之智淳净，与本觉一致，又依始觉究竟与本觉一致，而无量功德之相常无断绝，随众相之根，自然相应，现种种为利益，此二者，前曰本觉之智净相，后曰本觉之不思议业相，此二相若离染缘，则不得成，前者依自己之染缘所成，后者依他之染缘所成。故曰随染本觉。二性净本觉，本觉之真如，远离一切染法，具足一切性德，体相二大，为内熏之因，用大为外缘之资，是性净本觉也。 　　 
