(名数)断常之二边见也。见二见条。[囗@又]一、增益边，因缘所生之法，若分别推求，则本无自性，众生不之了固执之以为有，此名增益边。二、损灭边，因缘所生之法，原无自性，然非无因果之功能，众生不之了，拨无之以为空，此名损灭边。见摄大乘论释一。[囗@又]一、有边，边者边际，世间一切之事物必假众缘之和合而生，无有自性，顾虽无自性，然不得谓为无，此名有边。二、无边，世间一切之事物，既无有自性，若无自性，则一切法皆空，不得谓为有，此名无边见中论四。 　　 
