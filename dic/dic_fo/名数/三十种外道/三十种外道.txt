(名数)一时外道，以时为生因者。二五大外道，以地水火风空五大为生因者。三相应外道，计学定者内心相应之理为真我者。四建立净外道，建立一切法，依此修行，以之为清净者。五不建立无净外道，与上相反，不建立一法，无所修之净法者。六自在天外道，以自在天为生因者。七流出外道，与建立外道相似，建立谓自心生一切法，此则谓自手出一切法也。八尊贵外道，以那罗延天为生因者。九自然外道，计万物为自然之法者。十内我外道，计身中别有我而运转此身者。十一人量外道，计神我之量，或大或小，等于人身者。十二遍严外道，计神我虽能造诸法，而世间有尊胜遍严之事，是我之所为者。十三寿者外道，计一切之法，至于草木四大皆有寿命者。十五识外道，计有识遍于一切处，地水火风识皆遍满者。十六阿赖耶外道，计有阿赖耶识持此身，含藏万像者。十七知者外道，计身中有知者。能知苦乐等事者。十八见者外道，计身中有见者，是为真我者。十九能执外道，计身中别有能执者。是为真我者。二十所执外道，计能执者是识心，其所执之境界，是真我者。二十一内知外道，计身中别有内知者，是为真我者。二十二外知外道，计有外知者，知外尘之境界，是为真我者。二十三社怛梵外道，社怛梵，古来不勘翻名，是与知者外道之宗计大同者。二十四摩奴阇外道，摩奴阇翻为人，计人由人而生者。二十五摩纳婆外道，摩纳婆译为胜我，计我于身心中最为胜妙者。是毗纽天外道之部类也。二十六常定生外道，计我是常住，不可破坏，自然常生而无更生者。二十七声显者外道，计声以缘而显，声之体为本有常住者。二十八声生者外道，计声本无，以缘而生，生已，即常住者。二十九非声外道，拨无声体者。已上二十九种之外道加一总我，称为三十种之外道。见大日经疏十二，十住心广名目一。 　　 
