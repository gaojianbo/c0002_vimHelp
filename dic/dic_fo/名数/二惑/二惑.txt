(名数)一、见惑。见者推度之义，以邪推度而起之迷情也。我见边见等是也。又此等之惑，为于见道之位见理而断之惑，故谓之见惑。二、思惑。新译谓之修惑。为凡夫之思念，对于事事物物而起之惑，谓之思惑，贪嗔痴等是也。又此等之惑，为修道之位，屡屡思惟真理而断之惑，故谓之思惑，或名修惑。[囗@又]一理惑，二事惑，藏通二教以见惑为理惑，以思惑为事惑。谓见惑者迷于四谛真理之惑，思惑者为迷于世法事相之惑也。别圆二教以根本无明为理惑，以尘沙及见思为事惑。谓根本无明为覆中道之理之惑，尘沙者能障化导，故为覆俗谛之法之惑，见思者，能障空寂，故为覆真谛之法之惑，又依法相家所立之二障，则烦恼障为理惑，所知障为事惑。以烦恼障迷于涅槃之理，所知障迷于俗谛之事相也。 　　 
