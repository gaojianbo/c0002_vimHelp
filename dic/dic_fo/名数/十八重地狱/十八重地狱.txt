(名数)明郎瑛七修类稿，以六根六尘六识十八界为十八重。六根六尘六识，不得其所。为十八重地狱。曲园杂纂引问地狱经云：十八王者。即主领十八地狱：一迦延，典泥犁。二屈遵，典刀山。三沸进寿，典沸沙。四沸屎，典沸屎。五迦世，典黑身。六[山*盖]嵯，典火车。七汤谓，典镬汤。八铁迦然，典铁床。九恶生，典[山*盖]山。十寒冰，经阙王名。十一毗迦，典剥皮。十二遥头，典畜生。十三提薄，典刀兵。十四夷大，典铁磨。十五悦头，典冰地狱。十六铁笧，经阙王名。十七名身，典蛆虫。十八观身，典烊铜。 　　 
