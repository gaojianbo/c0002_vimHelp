(名数)金刚经曰：‘须菩提，过去心不可得，现在心不可得，未来心不可得。’同略疏曰：‘过现未三俱不可得，盖过去已灭，未来未生，现在不住。’密教于此立遮情表德之二义。其遮情之义，如以上显教所说。其表德之义，诸法以迷悟不二万德轮圆之故，一无别相，故云不可得。所谓台家之妙空圆空也。故是中道实相之异名。大日经疏七曰：‘一一字门皆言不可得者，为明中道实相义故。’ 　　 
