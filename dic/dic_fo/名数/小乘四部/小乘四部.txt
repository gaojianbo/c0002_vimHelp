(名数)义净三藏渡天时，天竺之小乘宗唯有四部。寄归传一曰：‘诸部流派，生起不同，西国相承大纲唯四。注云：一、阿难耶莫诃僧祇尼迦耶，周云圣大众部。分出七部，三藏各有十万颂，合三十万颂，周译可成千卷。二、阿离耶悉他陛攞尼迦耶，周云圣上座部。分出三部，三藏多少同前。三、阿离耶慕攞萨婆悉底婆拖尼迦耶，周云圣根本说一切有部。分出四部，三藏多少同前。四、阿离耶三蜜栗底尼迦耶，周云圣正量部。分出四部，三藏三十万颂。然而部执所传多有同异，且依现事言共十八，分为五部，不闻西国耳。’ 　　 
