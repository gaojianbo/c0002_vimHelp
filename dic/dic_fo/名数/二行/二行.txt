(名数)一、见行，为我见邪见等迷理之惑。即见修二惑中之见惑也。二、爱行，为贪欲嗔恚等迷事之惑。其中以爱惑为主要，故举一以摄他，即一切之修惑也。行者常作心行。心识之行动也。涅槃经十五曰：‘人有二种：一者见行，二者爱行。见行之人多修慈悲，爱行之人多修喜舍。’智度论二十一曰：‘众生有二分行：爱行见行。爱多者着乐多缚，在外结使行。见多者，多着身见等行，为内结使缚。’[囗@又]烦恼所知二障之现行也。华严经十二曰：‘妙悟皆满，二行永绝。’同疏钞十二曰：‘凡夫二乘现行二障，世尊无故。凡夫现行生死起诸杂染，即烦恼障。二乘现行涅槃辨利乐事，世尊无彼二事，故云永绝。’[囗@又]唐善导就往生净土之行业分别二种：一、正行，正行弥陀法者，此有五种：一、读诵正行，一心专诵净土之三部经等也。二、观察正行，一心专思想观察净土依正二报之庄严也。三、礼拜正行，一心专礼彼佛也。四、称名正行，一心专称彼佛之名号也。五、赞叹供养正行，一心专赞叹供养彼佛也。二、杂行，除以上五正行而修其余诸善万行，回向净土之行者。杂行无量，姑对以上五正行而亦明五杂行。读诵杂行乃至赞叹供养杂行也。读诵杂行者除上三部经等，读诵其余之诸经而回向净土之行，乃至赞叹供养杂行，除阿弥陀佛，而赞叹供养其余之诸佛菩萨，为往生净土之行也。见观经散善义，选择集二行章。 　　 
