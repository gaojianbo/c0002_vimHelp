(名数)又名四阶成佛。小乘佛之成道有四阶：一三阿僧祇劫之万行，二百大劫之相好业，三最后身断下八地之惑，四坐于道场，于三十四心断非想之惑，而成佛。大乘义章曰：‘大智度中迦旃延子曰：略有四阶：一者三只，二者百劫，三者后身断下八地，四者三十四心断非想惑。毗昙同之，成实少异。’金光明玄义记上三曰：‘婆沙翻数，此论广说四阶成佛。’四教仪集注中曰：‘三只百劫名四阶成道。’ 　　 
