(名数)常略名四住。三界见思之烦恼也。一见一切住地，三界之一切见惑也，二欲爱住地，欲界之一切思惑也，思惑之中以贪爱为重过，故举重而摄他。三色爱住地，色界之一切思惑也。四有爱住地，无色界之一切思惑也。于此加入无明住地，称为五住地，皆言住地者，以此五法为生一切之过，恒沙之烦恼之根本依处故也。是胜鬘经之法门。止观辅行六曰：‘同四住尘，处处结缘。’四教仪曰：‘见思惑，又云见修，又云四住。’ 　　 
