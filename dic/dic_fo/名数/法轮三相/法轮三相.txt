(名数)法轮之语，虽通名一切之佛法，然常别指见道之八圣道而言，盖轮有辐毂辋之三相，此八圣道亦具此三相也。又车轮速疾，见道之观行亦速疾也。俱舍论二十四曰：‘唯依见道，世尊有处说名法轮，如世间轮有速等相。见道似彼，故名法论。见道云何与彼相似？由速行等似彼轮故，谓见谛道速疾行故，有舍取故，降未伏故，镇已伏故，上下转故，具此五相似世间轮。尊者妙音作如是说，如世间轮有辐等相，八支圣道似彼名轮，谓正见正思惟正勤正念似世轮辐。正语正业正命似毂，正定似辋，故名法轮。’　　 
