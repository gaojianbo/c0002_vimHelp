(名数)一胎生，二卵生，三湿生，四化生。此四者三界受生之差别也。天与地狱唯化生，鬼兼胎化人畜具四。五有色，谓色界天。六无色，谓无色界天。七有想，无色界之中除无想天一而其他一切天处也。以彼总有心想故也。八无想，属色界第四禅之无想天也。此为五百大劫之间，感无心无想之果，外道所迷执为真涅槃处者也。九非有想非无想，无色界之第四处非想非非想天也。此天处非如无想天之无心，亦非如有想天有粗漫之心想，故名为非想(无粗想)，非非想(有细心)天。金刚经曰：‘所有一切众生之类：若卵生，若胎生，若湿生，若化生，若有色，若无色，若有想，若无想，若非有想，若非无想，我皆令入无余涅槃而灭度之。’ 　　 
