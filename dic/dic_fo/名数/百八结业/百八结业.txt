(名数)又曰百八烦恼。百八种之烦恼也。结为烦恼之异名(烦恼者，结集生死，故名结)，由烦恼生种种之恶业，故曰结业。百八者，三界之见惑，有八十八使。修惑有十使。是称九十八随眠。加之以无惭，无愧，昏沈，恶作，恼，嫉，掉举，睡眠，忿，覆之十缠而为一百八。释氏要览中曰：‘百八结者，小乘见修合论烦恼共有一百八数。且明见惑，三界四谛下烦恼共有八十八。(中略)修道所断惑，欲界有四，谓贪嗔痴慢。上二界各除嗔一，共有六。已上成十。计九十八也。更加十缠，合前都有一百八也。’木槵子经曰：‘当待断除百八结业。’ 　　 
