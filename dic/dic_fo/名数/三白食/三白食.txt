(名数)牛乳，牛酪，白米也。修法行者食之。十一面神咒经曰：‘行者唯应食三白食，乳酪饭。’末法中一字心咒经曰：‘持法之人须吃三白食，所谓乳酪粳米，不得破斋。’大宝楼阁善住秘密陀罗尼经曰：‘清净洗浴，着鲜净衣，吃三白食，所谓乳酪粳米。’一切法功德庄严王经曰：‘惟吃三种白食，谓白饭乳酪。’大云轮请雨经曰：‘应食三种白净之食，所谓牛乳酪及粳米。’ 　　 
