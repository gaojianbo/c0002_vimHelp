(名数)此行相有俱舍唯识之异义。俱舍以许直缘心外之境，故心外之境为所缘，心内之行相即所缘也。唯识不许直缘心外之境，必于心内现影像，以之为所缘更起能缘之相，申言之，即心内有能缘所缘之二相，所缘名相分，能缘名见分，而此见分即行相也。然则由唯识观之，则我为见分行相，俱舍为相分行相也。唯识论二曰：‘执有离识所缘境者，彼说外境是所缘，相分名行相。(中略)达无离识所缘境者，则说相分是所缘，见分名行相。’述记三本曰：‘行相有二：一者见分，如此文说。二者影像相分，名为行相。’俱舍光记一之余曰：‘若依大乘，此行相当相分，此相分是境摄，随变色等，即色等摄。’ 　　 
