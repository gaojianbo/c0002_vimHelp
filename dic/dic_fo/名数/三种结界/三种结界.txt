(名数)一摄僧界，二摄衣界，三摄食界。摄僧界中又有三种：一、大界，一伽蓝地之外界为小极限，广者至十里乃至百里。佛使结此大界者，欲令为说戒等僧事时，一聚之僧尽和集，无一人乖隔故也。凡僧事之法，一界中，有一人不和集者，则其事不成就。夫无结界之法，阎浮提界僧众，不尽和集，不得举僧事，是何可者？以是佛陀方便，使于随处结构僧界，使同一界内之僧，得举和集之实，以作僧事。此所以结摄僧大界也。资持记上二之一曰：‘僧界者，摄人以同处，令无别众罪。’二、戒场，僧中有要数四人乃至要二十人之法事，为恐僧疲极，佛听结之。戒场极小者，可容二十一人。三、小界，是亦恐困难事废法事而听结之，其界随临时僧之坐起而大小随之。世所谓结界地者，指此中之第一大界也。第二摄衣界。为令比丘离三衣之结界也，于此摄衣界内假令离三衣经宿，亦免离宿罪。资持记上二之一曰：‘衣界者，摄衣属人，令无离宿罪。’第三摄食界。结界食物贮藏所，隔离比丘之住处，使比丘不犯宿食之罪者。资持记曰：‘食界者，摄食以障僧，令无宿煮罪。’ 　　 
