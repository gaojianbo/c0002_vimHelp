(名数)总有四种：一、大疏四所谓白坛曼荼罗之五佛。中央大日如来阎浮檀紫摩金色，宝幢如来白色如朝日，其余华开敷佛，无量寿佛，鼓音佛之三如来共为真金色。二、大疏六所谓，毗庐遮那白，是净法界之色。为一切诸法之本源，故为最初。宝幢如来赤，既发菩提心，于明道之中，降伏魔怨，灭除盖障，故为第二。沙罗树王如来(开敷华王如来)黄，成正觉时，万华开敷。皆至金刚(金刚为地其色赤)实际，故为第三。无量寿如来青，既到金刚实际，即以加持方便普现大悲曼荼罗，犹如虚空(虚空之色青)之具含万象，故为第四。鼓音如来(释迦)黑，所以垂普门之迹者，以皆欲显本，本即是如来自证之地住于大涅槃也，若舍加持神力时，则一切众生之心量，非其境界，是故其色幽玄，居于最后。三、大疏二十所谓由于五转色。五佛如其次第，为黄赤白黑青。见五色条。菩提心义六会第二与第三曰：此中初义，为染色次第，是初心观者之次第也，后义为果地佛德之次第，取青具诸色之义。以青为大日之色。四、慈氏轨等谓由五色界道之义，故为白黄赤黑青之次第，是亦依观行者之次第也。亦与五大色相应。慈氏轨下曰：‘第三院最外，白黄赤黑青之五道图之，表五智之义。’尊胜轨下曰：‘第三院外院画五道，白黄赤黑青，此表五佛顶五智之义。’ 　　 
