(名数)又云九居。三界中有情乐住之地处有九所。名曰九有情居，又云九众生居。略云九有，又云九居：一欲界之人与六天，二初禅天，三二禅天，四三禅天，五四禅天中之无想天，六空处，七识处，八无所有处，九非想非非想处(此中除无想非想名七识住)。俱舍论八曰：‘前七识住及第一有无想有情，是名为九。诸有情类唯于此九欣乐住故，立有情居，余处皆非，不乐住故。’大乘义章八末曰：‘此之九处，众生乐住名众生居。’增一阿含经有九众生居品。寄归传一曰：‘创成正觉龙河，九有兴出尘之望。’ 　　 
