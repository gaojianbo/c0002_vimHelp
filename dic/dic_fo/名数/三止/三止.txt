(名数)台家对于三观而立三止：一、体真止，诸法由因缘而生，因缘假和合之法体为性空，止息一切之攀缘妄想者。证空理谓之体真，空即真也。是对于中观之止也。二、方便随缘止，又名系缘守境止。菩萨知空非空，停止于诸法幻化之理，分别药病化益众生者。知空非空谓之方便，分别药病随缘历境谓之随缘，安住假谛之理而不动，谓之止。是对于假观之止也。三、息二边分别止，又名制心止。第一止偏于真，第二止偏于俗，俱不会于中道，今知真非真，则空边寂静。知俗非俗则有边寂然。即息真俗之二边，而止于中谛者。是对于中观之止也。已上三止前后次第。为别教之三止。三即一，一即三，三相即为圆教之三止。止观三曰：‘此三止名，虽未见经论。映望三观，随义立名。’[囗@又]止之三义曰三止：一、止息之义，二、停止之义，三、不止之止之义。见止条。[囗@又]法华经方便品有佛三止舍利弗三请。见三止三请条。 　　 
