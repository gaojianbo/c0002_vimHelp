(名数)是智度论七十八所说，声缘菩三乘共通之十地也。台宗以为四教中通教之地位也。一、干慧地，此为外凡之位，与藏教五停心别总念处总相念处三贤之位相当。干者干燥之义也。此位为未得法性理水之智慧，故云干慧地。又有漏之智慧，不以法性理水润之，故云干慧。二、性地，此为内凡之位，藏教之四善根也。此位伏见思之惑，朦胧望见法性之空理，故曰性地。三、八人地。人者忍也，见道之苦法智忍等八忍谓之八忍地。即见道十五心之位也。见道十五虽为八忍七智，然今就决定因道之边，但取八忍而名之也，四、见地，为第十六心之道类智，藏教预流果之位也。于此位断三界之见惑。得见上下八谛之理，故云见地。五、薄地，为欲界修惑九品中断前六品之位，藏教之一来果也。欲界九品惑中仅余后三品，故云薄地。六、离欲地，为断尽欲界九品修惑之位，即藏教之不还果也。七、已辨地，为断尽三界见思惑之位，藏教之阿罗汉果也。是于断惑一道为所作已辨之位，故云已辨地。八、支佛地，此为缘觉之位，断三界见思二惑上，更侵害其二惑之习气，入于空观也。侵非断，断者如烧炭成灰，更吹其灰而散尽之也。此为第十佛地之事。今于缘觉之习气，犹如烧炭，为灰而止，故曰侵。缘觉由初地至此而入证，缘觉之梵语为辟支佛，故云支佛地，九、菩萨地，是菩萨三无数劫六度万行之修行地也。十、佛地，是为菩萨之最后身，断余残习气，于七宝树下以天衣为座，成就乃至入寂之位也。但此就通教之佛而言，若藏教之佛，则于菩提树下以吉祥草为座而成道也。 　　 
