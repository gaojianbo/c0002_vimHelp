(名数)龙种有三种之热恼，又云三患。长阿含经十八曰：‘佛言：何故名为阿耨达？其义云何？此阎浮提所有龙王尽有三患：一者诸龙皆被热风热沙着身烧其皮肉，及烧骨髓，以为苦恼，唯阿耨达龙无有此患。二者举阎浮所有龙宫，恶风暴起吹其宫内失宝饰衣，龙身自现，以为苦恼，唯阿耨达龙王无如是患。三者举阎浮提所有龙王各在宫中娱乐时，金翅大鸟入宫搏撮，或始生方便欲取龙食，诸龙怖惧，常怀热恼，唯阿耨达龙无如是患。若金翅鸟生念欲往即便命终，故名阿耨达。’大楼炭经一曰：‘天下余诸龙以三热见烧，阿耨达龙王不以三热见烧。’(三热即前经之三患)。 　　 
