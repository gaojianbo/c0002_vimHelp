(名数)又名十二无为，十二空：一真如，二法界，界者所依之义。是为诸法所依之所也。三法性，是乃诸法之体性，故曰法性。四不虚妄性，对于诸法有为之虚妄性而云不虚妄性。五不变异性，对于诸法之生灭变异而云不变异性，六平等性，对于诸法之差别不同而云平等性。七离生性，离生灭故云离生性。八法定，法性常住，故云法定。九法住，诸法住于真如之法位，故云法住。十实际，是为诸法性真实之际极，故云实际。十一虚空界，以喻理体之周遍法界，故云虚空界。十二不思议界，理体绝言思，故云不思议界。见大涅槃经。 　　 
