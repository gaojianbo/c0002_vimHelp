(名数)盖即盖覆之义。有五法，能盖覆心性而不生善法也。一、贪欲盖，执着五欲之境以盖心性者。二、嗔恚盖，于违情之境怀忿怒以盖心性者。三、睡眠盖，心昏身重，而不为其用以盖心性者。四、掉悔盖，心之躁动，谓之掉，于所作之事而心忧恼，谓之悔，以盖心性者。五、疑法，于法犹豫而无决断，以盖心性者。法界次第上之上曰：‘通名盖者，盖以覆盖为义。能覆盖行者清净心善，不得开发，故名为盖。’又详智度论十七，大乘义章五本，三藏法数二十四。 　　 
