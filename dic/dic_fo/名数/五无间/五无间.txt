(名数)八大地狱之第八阿鼻地狱，谓之五无间。有五种之无间故也。一、趣果无间，感此狱之罪业，为顺现业或顺生业，在造业与受果之间，决无隔他生者。二、受苦无间，受苦无间隔者。三、时无间，时无间断也。四、命无间，寿命常相续无间断也。五、形无间，地狱之广有八万由旬，身形亦有八万由旬，无些少空处也(大部补注八及十二以或引成论为标列此五无间之义。然检成实论唯有初一义，无后四义。后四义大乘义章七于无间业举四义中［引于无间业下］，取自后三义也。但彼合时无间与命无间之二为一寿命，此开而为二也。后人不察，和附之皆为成论之说。翻译名义集，四教仪集注，增辉记等皆然)地藏菩萨本愿经上曰：‘五事业感，故称无间。’一、受苦无间，二、身形无间，此二者与上同。三、罪器无间，种种之罪器充满而无间隔也。四、众类无间，种种之众生同一受之而无间隔也，五、时无间，与上同。 　　 
