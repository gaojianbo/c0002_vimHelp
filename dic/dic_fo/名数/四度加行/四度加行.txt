(名数)四度加行者，密法之传授，分为四番，复续之为一，皆传之法也。此事非上古之正规，乃末法之略式。四度者：一十八道，二胎藏，三金刚，四护摩也。论其次第，其初皆为十八道，其余三度，次第不同。或依胎，金，护摩之次第，或依胎，护摩，金之次第，或依金，胎，护摩之次第，而授与之。授与四度加行，后有传法灌顶之授与。其日数，先就十八道而言，其为十八道禀受，于前行一百日间，使写十八道次第，已后，受者蒙次第之传授而谙诵之，又教以印结之方而谙练之，其间又一百日。最后之三七日乃为十八道之正行，其余三度之传授，亦如此，各二百日，统合为八百日，由是传法灌顶之前行等，又二百日，前后共一千日，事乃毕。是乃四度加行创设当时诸流一般之通规也。其后阿阇梨简略日数，诸流均于百九十九日内满足四度。十八道前行五十日，其次一七日为十八道之正行，其次五十日为金之前行，次七日为金之正行，次五十日为胎之前行，次七日为胎之正行，次三七日为护磨之前行，次七日为护磨之正行，共经百九十九日也。更有减一度之行为三七日即满者。 　　 
