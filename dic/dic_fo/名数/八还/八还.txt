(名数)诸变化相，各还本所因处，有八种也。楞严经曰：‘佛告阿难：汝咸看此诸变化相，吾今各还本所因处。云何本因？阿难！此诸变化，明还日轮。何以故？无日不明，明因属日，是故还日。暗还黑月，通还户牖，壅还墙宇，缘还分别，顽虚还空，郁[土*孛]还尘，清明还霁，则诸世间一切所有，不出斯类。汝见八种见精明性，当欲谁还。’苏轼次韵道潜留别诗曰：‘异同更莫疑三语，物我终当付八还。’ 　　 
