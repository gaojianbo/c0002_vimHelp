(名数)略云四禅，新云四静虑。修此四禅定生于色界之四禅天也。此四禅内道外道共修之，在因者超欲界之惑网，在果者生于色界，且为生诸功德之依地根本，故曰本禅。(一)初禅，初禅之前行，有粗住，细住，欲界定，未到定。其正禅具八触十功德。其先行者安坐端身摄心，故气息调和，觉此心路泯泯澄净，怗怗安稳，其心在缘，居然不驰散，是名曰粗住。由此心后怗怗胜前，名为细住。其后一两日或两月，豁尔心地作一分开明，我身如云如影爽爽空净，虽空净犹见身心之相，未有定内之功德，是名欲界定(成实立欲界定俱舍不立之摄于未到定中)，从是心 　　 
