(名数)唯识述记六曰：‘九慢者大乘中不见文。显扬第一云：如经说三慢类，我胜、我等、我劣。婆沙一百九十九及俱舍第十九说有九慢。’一我胜慢，于与我同等者而思我为胜，是七慢中之过慢也。二我等慢，于比我胜者而思我为等同也。三我劣慢，于比我多分胜者而思我为少劣，是即七慢中之卑慢也。四有胜我慢，思他比己为胜也，是即于胜而思己劣者，故摄于卑慢中。五有等我慢，思他与己等也，是即于等而思与己等者，故摄之于慢中。六有劣我，思他劣于己也，是即于等而思己胜者，故摄之于过慢中。七无胜我，思他于己无胜也，是即于等而思己等者，故摄之于慢中。八无等我，思他于己无等也，是即于等而思己胜者，故摄之于过慢中。九无劣我，思他于己无劣也，是即于胜而思己劣者，故摄之于卑慢中。然则此九慢者三慢之分类也。俱舍十九颂曰：‘慢有七九从三。’ 　　 
