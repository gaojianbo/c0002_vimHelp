(名数)此非据戒之项目数，乃就戒之特质而区分之也。一作持戒，二止持戒，戒之所以成立，在于防止恶行，称为止持戒者，即以戒本所列者为根本。止恶之理想在于作善，教以积极的行为者，亦名为戒，此为作持戒。如半月说戒，三月安居之规定是也。[囗@又]一出世间戒，沙弥之十戒，比丘之具足戒也。二世间戒，优婆塞，优婆夷之五戒八戒也。见毗尼母论一。[囗@又]一性戒，杀，盗，邪淫，妄语之四戒也，此四者自性是戒，不待佛制。人若持之，即得福，犯之即受罪。二遮戒，饮酒等戒是也，若饮酒，则能犯诸戒，是故佛特遮止而使不饮之，饮酒之性固非罪也。俱舍论十八曰：‘离性及遮故，俱说为戒。’[囗@又]一道共戒，三乘之圣者，至见道修道之位，而发无漏道，故与无漏智共自发防非止恶之戒体，戒体亦无漏也。二定共戒，行人修持色界之四禅定故与彼定心共，身中自生防非止恶之戒体，此定有漏，故戒亦有漏也。见毗婆沙论十三。[囗@又]一性重戒。杀盗淫妄之四重也，此四者自性是极重之罪，故云性重。二息世讥嫌戒，饮酒以下之诸戒，佛以大慈为息世人之机嫌特向内众而制者，即一切之遮戒是也。见涅槃经十一。[囗@又]一随相戒。随即随顺，相即形相。随顺如来之教而行染衣出家乞食自活之相，故名随相戒。二离相戒。离即远离，持戒之人，心无所着则一切之戒相犹如虚空，了无持戒之相，故名离相戒。见华严大疏五。 　　 
