(名数)一欲取，于色声香味等五尘之境，贪欲取着也。二见取，于五蕴之法妄计取着我见边见等也。三戒取，如外道之狗戒牛戒，取着修行非理之戒禁也。四我语取，我语者发自我见我慢等我见之所说法，取着于此我见我慢谓之我语取。见佛性论。俱舍论摄百八之烦恼为四取：一欲取，欲界之钝使也，四谛修道五部各有贪嗔痴慢无明之五者，合为二十。四谛各有一疑，合前为二十四。再加十缠，为三十四物。是名欲取。二见取，三界各有十二见，苦谛下有身等五见，集灭二谛下各有邪见见取二者，合前为九，道谛下有邪见，见取，戒禁取三者，即为十二见。三界合为三十六见。此中除三界二戒禁取见(即苦谛下与道谛下之二者)之六见，其余三十见，名为见取。三戒禁取，即前之六见也，又名惑取。四我语取，上二界之钝使也。色界五部下各有贪慢无明三者，三五为十五。四谛下各有一疑，与前成为十九，无色界亦同之，合为三十六。是名我语取。我语者，身我之语也。上界之烦恼，不取于外境，缘身我就身我之语而起烦恼也。此四者总名为取者。以此烦恼能取执内外之法故也。俱舍论二十曰：‘能取所有，故立取名。’又曰：‘能为依执，故名取。’[囗@又]胜鬘经以四住地之惑为四取。百论疏四末曰：‘胜鬘经以四住地为四取，故云有漏业为因，四取为缘，生三界内。’[囗@又]婆沙论以驰求四方名为四取。百论疏四末曰：‘四取者，婆沙云：四方驰求名为四取。’梵Catur－pr&amacron;mar&sacute;a。 　　 
