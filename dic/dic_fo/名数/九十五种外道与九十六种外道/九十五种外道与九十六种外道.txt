(名数)经论中举西域外道之总数有九十五种与九十六种之二说。九十六种者，六十华严经十七曰：‘令一切众生得如来幢，摧灭一切九十六种诸邪见幢。’央掘摩罗经四举往昔自佛慧比丘生种种之苦行外道，其结文曰：‘如是九十六种，皆因是比丘种种形类，起诸妄想，各自生见。’增一阿含经二十曰：‘我能尽知九十六种外道所趣向者，如来之法所趣向者不能分别。’智度论三曰：‘云何胜一切？九十六种外道论义能破故名胜。’同三十二曰：‘世间诸法实相宝山，九十六种异道皆不能得。’同三十六曰：‘九十六道不说依意生识，但以依神为本。’同四十八 　　 
