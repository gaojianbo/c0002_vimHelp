(名数)勒那三藏Ratnamati，对于北方之俗，不习礼佛，教以七种礼佛。混是非浅深，皆教人心之我慢使归于正法也。一、我慢礼，身虽设拜，然无敬心，外观似恭，而内怀我慢也。二、求名礼，欲得修行之名誉，诈现威仪，常行礼拜，口称佛名，而心实驰求外境也。三、身心礼，口唱佛名，心存相好，身业翘勤，恭敬供养而无异念也。四、智净礼，慧心明利，达于佛之境界，内外清净，虚通无碍也。礼一佛时，即是礼一切诸佛，诸佛之法身，本来融通，故一拜之礼，遍通法界也。五、遍入法界礼，自己身心等之法，不离本来法界，诸佛不离我心，我心不离诸佛，性相平等，原无增减。礼一佛，则通于诸佛也。六、正观修诚礼，虽摄心正念，对于佛身而自礼自身之佛也。以一切众生皆有觉性与佛平等也。随于染缘有迷己性，妄认为恶，明知此理，则得解脱。七、实相平等礼，前正观中，仍存有礼有观，自他两异。今此一礼，自无他无，凡圣一如，体用不二也。法苑珠林二十曰：‘有西国三藏，厥号勒那，睹此下凡，居在边鄙，不闲礼仪，情同猴马，悲心内溢，为翻七种礼法。(中略)从粗至细，对粗为邪，对细为正，故阶级有七，意存后三也。’云云。 　　 
