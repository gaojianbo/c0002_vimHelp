(名数)小乘于比丘之初篇说四波罗夷，于比丘尼之初篇说八种波罗夷。前四者如比丘戒所述。五摩触戒，以淫心摩触男子之身分也。六八事成重戒，有淫心：一捉男子之手，二捉衣，三入屏处，四共立，五共语，六共行，七身相倚，八共期行淫之处。此八事满足方成波罗夷。七覆藏他重罪戒，知同辈犯重罪，故意覆藏之而不发露于众也。八随顺被举比丘戒，随顺以持恶见，其罪为僧众所举(是云被举)之比丘，或供给所须或共言语也。比丘尼比比丘妄情深，故更加后之四戒也。见行事钞下之四。 　　 
