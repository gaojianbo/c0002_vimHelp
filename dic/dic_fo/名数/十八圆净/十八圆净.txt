(名数)又名，十八圆满，是报身佛之依持圆净也。一色相圆净，光明遍照无明世界，色相周遍也。二形貌圆净，妙饰界处各各形貌殊胜也。三量圆净，大城无边不可量也。四处圆净，出过三界所行处也。五因圆净，世出世之善根自功德而生也。六果圆净，清净自在唯识之相也。七主圆净，如来所镇，恒居于中也。八助圆净，菩萨安乐所住处也。九眷属圆净，无量八部众等所行处也。十持圆净，大法味喜乐所持，长养法身也。十一业圆净，作一切利益之事也。十二利益圆净，离一切烦恼之灾横也。十三无怖畏圆净，非诸魔所行处也。十四住处圆净，一切庄严所依处也。十五路圆净，大法与念与慧与行之出离也。十六乘圆净，以止观定慧为所乘也。十七门圆净，以三解脱门为入处也。十八依止圆净，以大莲华为依止也。出于摄大乘论。 　　 
