(名数)无常等九种之理审实不虚也：一、无常谛，三界诸法之生灭无常也。二、苦谛，三界有漏果之逼迫苦痛也。三、空谛，诸法之自性空也。四、无我谛，一切法无我，无常一主宰之实我也。五、有爱谛，由于以后有为常有之爱执(即常见)，而有苦果也。六、无有爱谛，由于以后有为断无之爱执(即断见)，而有苦果也。七、彼断方便谛，断舍苦集二谛之方便，在于道也。八、有余依涅槃谛，断烦恼而证得涅槃理，犹有惑业所感之依身也。九、无余依涅槃谛，尽此依身，归于空寂之理，灭谛之果也。前四者为苦谛，次二者为集谛，次一者为道谛，后二者为灭谛，此与四谛不过开合不同耳。见法苑义林章第二。 　　 
