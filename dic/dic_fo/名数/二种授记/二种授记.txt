(名数)一无余记，佛现前授记某甲众生于某劫中作佛，号某如来，如是有国土眷属等了了说之，故名无余记。如世尊复言：若我在世，或灭度后，闻诸法华经一句一偈者，我皆为授无上菩提之记，是名无余记。二有余记，如言告众生汝于未来某佛时当毕此罪，某甲如来为汝授记之类，是名有余记。复言：若一切众生悉有有余，彼生善根，相续不断，当至无上菩提，是名有余记。见大疏四。 　　 
