(名数)一地行仙，食麻仁草木之实，而不休息，则食道圆成，名为地行仙，二飞行仙，食松柏等草木而不休息。则以草木轻，故体亦轻，飞行空中，而不坠地，名为飞行仙。三游行仙，服丹砂而不休息，则能化骨使寿永，使体固，且能化物。使贱为贵。自在游行人间化人，名为游行仙。四空行仙，消息养和，运用荣卫。神气久着，则能履虚空，身固寿永，名为空行仙五天行仙，鼓天池而饮神液，固精华，岁久功着，则离人欲，名为天行仙。六通行仙，吞饮日月之精气。作意存变。而延身命，由是功久，则遂有异见，通此物情，名为通行仙。七道行仙，坚固咒禁而不休息，则术法圆成，名为道行仙。八照行仙，坚固思念而不休息，则发用而照明境界，如能悉化源，发定慧，名为照行仙。九精行仙，世有采阴拔阳之术，名为交媾，久而功成，则此感彼应，吸彼之精气，以固吾身，是名精行仙。十绝行仙，心变化木石而不休息，则一身如槁木，绝有为之功用，名为绝行仙。见楞严经八，同义疏。 　　 
