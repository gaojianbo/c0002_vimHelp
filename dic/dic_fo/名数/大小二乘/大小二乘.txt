(名数)大乘小乘也。一切经自教义之上分此二者，以对于小机说罗汉之道。为小乘，以对于大机说作佛之道为大乘。四部之阿含经等为小乘，法华经维摩经等为大乘。智度论百曰：‘阿难知筹量众生志业大小，是故不于声闻人中说摩诃衍。(中略)虽俱求一解脱门，而有自利利他人之别，是故有大小乘差别。’法华游急下曰：‘佛教虽复尘沙今以二义往收则事无不尽。一者赴小机，说名曰小乘。二者赴大机，说称为大乘。’传灯录曰：‘禅有深浅阶级，悟我空偏真之理而修者，是小乘禅。悟吾法空所显真理而修者，是大乘禅。’柳宗元文曰：‘儒以礼行，觉以律兴，一归真源，无大小乘。’ 　　 
