(名数)一发心菩提，十信之菩萨于无量生死中为无上菩提发大心也。二伏心菩提，十住十行十回向之菩萨于诸烦恼调伏其心，行诸波罗蜜也。三明心菩提，初地已上之菩萨观三世诸佛之诸法实相，其心明了也。四出到菩提，八地已上之菩萨，于般若中不着于般若能灭诸惑，见十方之佛，出三界而到佛果也。五无上菩提，等觉之菩萨。坐于道场，断尽诸烦恼得无上菩提也。见智度论五十三。 　　 
