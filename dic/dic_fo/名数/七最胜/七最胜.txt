(名数)一切布施等之行，不得悉名为波罗蜜多。必具最胜，方成波罗蜜多也。一、安住最胜，安住于菩萨之种性也。二、依止最胜，依止于大菩提心也。三、意果最胜，悲愍一切之有情也。四、事业最胜，具行一切之事业不限于一行也。五、巧便最胜，住于无相智了达一切法如幻而离执着也。六、回向最胜，回向于无上菩提也。七、清净最胜，不为烦恼所知之二障所间杂也。见唯识论九。 　　 
