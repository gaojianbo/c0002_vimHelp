(名数)一为断绝一切善根之极恶人不成佛者。一为济度一切众生之大悲菩萨不成佛者。皆名一阐提。入楞伽经二曰：‘一阐提者，无涅槃性。(中略)一阐提者，有二种，何等为二？一者焚烧一切善根，二者怜愍一切众生，作尽一切众生界愿。大慧！云何焚烧一切善根？谓谤菩萨藏，作如是言，彼非随顺修多罗毗尼解脱说，舍诸善根，是故不得涅槃。大慧！怜愍众生作尽众生界愿者，是为菩萨。大慧！菩萨方便作愿，若诸众生，不入涅槃者，我亦不入涅槃。是故菩萨摩诃萨，不入涅槃。’ 　　 
