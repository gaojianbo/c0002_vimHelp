(名数)具云四运心。凡人之起念，有四位：一未念，例如人之念松，虽未起松念，然后必起之之位也。二欲念，将起松念之位也。三正念，正起松念之位也。四念已，念松既已之位也。此四位名四运者，以未念，欲念，正念，念已，念念相续而运行故也。就此四运心之一而推捡四句，有泯亡一切起念之观法，是曰四性推捡。一曰四性观。见止观二之三。 　　 
