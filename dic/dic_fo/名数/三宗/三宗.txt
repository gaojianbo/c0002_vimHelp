(名数)是永明所立，单于大乘判定其宗旨。一法相，谓一切染净诸法，无始时来，各有种子在阿赖耶识中，遇缘而由各自种子起，万法条然，因之于色心诸法建立种种名相者。如深密，唯识等之所明是也。二破相，谓一切染净之法，悉为因缘生，以因缘生故无自性，如梦如幻，诸法唯是空，即空亦为空，有相空相共破者。如般若，中论等之所明是也。三法性，谓法性随缘而为万法，如水起波，万法即一味之法性，如波即是水者。如是万法即法性，故如法相宗万法非有，法性即万法，故如破相宗万法亦非空。如楞伽，起信等之所明是也。此三宗如其次第为有空中，与圭峰所立五教中之后三者同。见五教条。 　　 
