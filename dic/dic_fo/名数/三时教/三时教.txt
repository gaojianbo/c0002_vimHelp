(名数)有二种：一、空宗智光论师所立，远受于文殊龙树，近禀于青目清辩。一第一时教，为小乘说心境俱有者，阿含经是也。二第二时教，为大乘之下根，说法相大乘之境空心有者，深密经等是也。三第三时教，为大乘之上根说无相大乘之心境俱空者，般若经是也。此三次第，智光论师般若灯论释中引大乘妙智经证之，见华严玄谈四。二、有宗戒贤论师所立，远受于弥勒无着，近踵于护法难陀，是玄奘慈恩之所宗也。 　　 
