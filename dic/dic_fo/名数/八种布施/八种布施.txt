(名数)一随至施，随近己至，方能施与也。二怖畏施，畏怖灾厄，欲其静息而行惠施也，又见此财坏相现前，宁施而不失也。三报恩施，昔得他施，今还施于彼也。四求报施，今施物于彼而希他之返报也。五习先施，习于先人父祖之家法而行惠施也。六希天施，希生于彼天而行惠施也。七要名施，希美名而布施也。八为庄严心，为贤助心，为资瑜伽，为得上义。瑜伽者，禅定也。上义者，涅槃也。见俱舍论十八。 　　 
