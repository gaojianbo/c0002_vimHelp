(名数)谓四种死生之人也。见四种死生条。[囗@又]顺流者，逆流者，中住者，得度者。顺流者顺生死之流也。逆流者，除灭五盖而修觉意截生死之流而名。[囗@又]一，常没人，不习修涅槃之法，常没流转于生死大海者。二，暂出还没人，生于世间五种之善根持不坚固，还复流转生死者。三，出观人，乍沈于生死欲求出离涅槃，于此方向定思惟者。四，得度人，具足修习涅槃之法，截生死之流，得到彼岸者。成实论二(赞论品)曰：‘若不能生随顺泥洹信等功德，是名常没。或生世间，信等功德不能坚固，还复退失，是名暂出还没。起随顺泥洹信等功德，分别善恶，是名出观。具足修习随顺泥洹信等功德，是名得度。’[囗@又]粗人，浊人，中间人，上人之称。 　　 
