(名数)此真言宗之教相判释也。其名目虽本于大日经十心品并大日经疏(亦本于菩提心论，释摩伽衍论)，至其本质，实可称为日本弘法大师之独创。故其本据在弘法之十住心论及秘藏宝钥：一、异生羝羊心，异生为凡夫，六趣，四生等各异之生，即如所谓群生也。羝羊为牡羊，其性下劣，除求水草念淫欲外，他非所知，以譬凡夫愚痴闇昧不解世理，醉生梦死，非道恶人，无信，无德者。属于此部者。本不可列于教判之内，以皆为可进第二心之阶段，故列于此处也。二、愚童持斋心，愚童者，愚昧之童子也。持斋者，持八关斋也。恶者非始终为恶，为内薰与外缘 　　 
