(名数)父母有七子，于病子慈心最深。七子譬人，天，二乘，藏通别三教之菩萨也。涅槃经二十曰：‘譬如一人而有七子，是七子中一子遇病，父母之心非不平等，然于病子心则偏多。大王！如来亦尔，于诸众生非不平等，然于罪者心则偏重。’章安疏曰：‘或以七方便根性为七子，谓人天二乘三乘菩萨，是七子中有起过者，心则偏重。’ 　　 
