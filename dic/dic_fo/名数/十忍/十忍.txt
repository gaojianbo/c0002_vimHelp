(名数)一音声忍，同于上之音响忍。二顺忍，同于上之柔顺忍。三无生忍，同于上之无生法忍。四如幻忍，了达诸法皆依因缘而生，犹如幻化之性本来空寂而信忍也。五如焰忍，了达一切境界悉如阳焰之本性空寂而信忍也。六如梦忍，了达一切妄心，犹如梦境之无真实而信忍也。七如响忍，了达一切世间之言语音声皆依因缘和合而生，犹如谷响之无真实而信忍也。八如影忍，了达色身依五阴之积集而成，无有本体犹如影而信忍也。九如化忍，了达世间诸法无而忽有，有而还无，体无真实如化事而信忍也。十如空忍，了达世间出世间种种之诸法悉如虚空之无色相而信忍也。见华严经指掌，三藏法数三十八。[囗@又]一戒忍，观色阴而不犯禁制，由之而得戒忍，以作与无作之戒体皆是色之摄也。二智见忍，观识阴而了知一切诸法邪正之见，皆自识心生，由之而得知见忍，以了别识与此知见相类也。三定忍，观想阴而不起乱思，由之而得定忍，以由颠倒之妄想能入于定也，四慧忍，观受阴苦乐之相为无而得智慧忍，以分别诸法皆悉空寂而智慧生也。五解脱忍，观行阴造作之相为无而得解脱忍，以行皆无常，无有结缚者也。六空忍，观三界之苦果无实体而得空忍，以生死之苦谛性本空寂也。七无愿忍，观三界之苦因皆空而得无愿忍，以烦恼之集谛，性本清净也。八无相忍，观三界因果之法，皆空而得无相忍，以因果之相本为空无故也。九无常忍，又俗谛之境一切有为之法悉皆虚幻而得无常忍，以一切诸法迁灭无停故也。十无生忍，观真谛之境是无为法而诸念不生，得无生忍，以真空之理本无生灭故也。见仁王经天台疏三。 　　 
