(名数)本业璎珞经示三贤十圣之果报，用铁轮王等之名。天台取其经意而立六轮，以配于因位之六位：一铁轮王，十信位也。二铜轮王，十住位也。三银轮王，十行位也。四金轮王，十回向位也。五琉璃轮王，十地位也。六摩尼轮王，等觉位也。此中经无琉璃轮之名。止观辅行一之三曰：‘入铜轮者，本业璎珞上卷经意以六因位而譬六轮。(中略)言六轮者：谓铁轮十信，铜轮十住，银轮十行，金轮十向，琉璃轮十地，摩尼轮等觉，轮是碾惑摧伏等义。’ 　　 
