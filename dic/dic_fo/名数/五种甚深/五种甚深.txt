(名数)一、义甚深。谓如来所证种智性之义，微妙不可思议也。二、实体甚深。谓如来所证实相之理体，不空不有，非如非异，不可思议也。三、内证甚深。谓如来所得之一切智，甚深无量，其智慧门，难解难入也。四、依止甚深。谓如来所证真如之法体遍于一切处，无染无净，不变不迁，不即不离也。五、无上甚深。谓如来所证之无上菩提，非一切声闻辟支佛等所能思议也。见法华论上。 　　 
