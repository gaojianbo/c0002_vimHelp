(名数)一顿教，二渐教，三不定教，是于化仪四教中除秘密教一者，此称为大纲之三教。此三教惟摄法华已前之诸经。法华玄义十曰：‘大纲三种：一顿二渐三不定，此三名同，旧义异也。’[囗@又]一渐教，二顿教，三圆教。圆教即法华经。此三教摄一代。日本智证之唐决曰：‘经云唯此一事实，余二则非真。疏七余二者指顿渐。又净名经广疏云：圆顿渐三教也。’[囗@又]一、三藏教，二、通教，三、别教。是于化法四教中除圆教之一者，谓之权门之三教。法华经科注一下曰：‘执所入之一理，疑三教之能门。’ 　　 
