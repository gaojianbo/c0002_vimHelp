(名数)大悲经说末法为万年。说末法者惟此经。更无异说。正像之二时，诸经论所说不同，总有四种：一正法千年，像法千年，末法万年之说，大悲经也。又杂阿含经言正法千岁。善见律言正像各千年。二正像各五百年之说，大乘三聚忏悔经也。三正法千年像法五百年之说，悲华经也。四正法五百年像法千年之说，大集月藏经，贤劫经，摩耶经等也。此中古来诸德依用正法五百，像法一千，末法万年之说。 　　 
