(名数)法华经劝发品所说三陀罗尼。陀罗尼者。智慧之总持力也。天台以之配于三谛而解之：一、旋陀罗尼，旋转凡夫心执着于诸法之有相，而达于空理之智力也。是故为空谛。二、百千万亿旋陀罗尼，旋转空而出于假，通达于百千万亿法之智力也。是故为假谛。三、法音方便陀罗尼，更一转而入中道，于法音说法得自在方便之智力也。是故为中谛。文句十曰：‘陀罗尼旋假入空也，百千旋者旋空出假也。方便者二，为方便道得入中道第一义谛也。’[囗@又]一、闻持陀罗尼，得此陀罗尼者，于一切所闻之法忆持不忘也。二、分别陀罗尼，得此陀罗尼者，分别一切诸法而不误也。三、入音声陀罗尼，得此陀罗尼者，于一切众生之毁誉语言，不动其心也。见智度论二十八。 　　 
