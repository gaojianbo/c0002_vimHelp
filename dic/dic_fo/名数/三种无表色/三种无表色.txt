(名数)一律仪无表色，依受善戒之表业而发，或与禅定共发，或与无漏智共生，有防非止恶之功能者。二不律仪无表色，或由生于不律仪之家，依其家法，行杀生等恶法而生，或依活命之仪故，发我一生为杀生业等之誓心而生，有防善止善之势用者。三非律仪非不律仪无表色，上二种为戒律的无表色，此依善性而非善戒，恶性而非恶戒之善恶表业而生，此中摄善与恶之二种。即开极善极恶为二、合中善中恶为一也。今示发善之非律仪非不律仪无表色，则一由福田，向诸福田施财宝园林等也。二由誓，未礼佛念起十善之誓也。三由作，以殷重之作意而行善也。此等皆发无表，由此已下下善下恶不至发无表。见俱舍论业品。 　　 
