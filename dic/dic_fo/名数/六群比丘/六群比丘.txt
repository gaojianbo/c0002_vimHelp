(名数)佛在世时，有恶比丘六人，结党多作非威仪之事，称曰六群比丘，佛制戒多缘此六群而起。诸律出名不同。僧祇律九称六群比丘曰：‘一、难陀，二、迦留陀夷，三、三文达多，四、摩醯沙达多，五、马师，六、满宿。’毗奈耶律十一称六众苾刍曰：‘一、阐陀，Nanda，二、邬波难陀，Upananda，三、阿说迦，A&sacute;vaka，四、补捺婆素迦，Punarvasu，五、阐陀，Chanda，六、邬陀夷，Ud&amacron;yin。’萨婆多论四曰：‘一、难途，二、跋难陀，三、迦留因夷，K&amacron;lodayin，四、阐那，五、马宿，六、满宿。’戒因缘经三曰：‘一、跋难陀，二、难陀，此二人生天上。三、迦留陀夷，四、阐怒，此二人得道涅槃。五、马师，六、弗那跋，此二人生龙中’。以上因梵音之具略而译语不同耳。一、阐陀，或曰阐那，阐怒。同一名也，又云车匿，或恶性比丘，暴恶也。佛灭后于阿难所得道(五分律三十)。二、迦留陀夷，又云邬陀夷，多淫，后于佛所得道，宿债所追，为贼所杀，埋于粪中(十诵律十四)。三、三文达多，或云难陀，难途，一人也，四、摩醯沙难陀，或云跋难陀，一人也。此二人生于天(萨婆多论四戒因缘经三)。五、马师，或云马宿，阿说迦。惟梵汉不同。六、满宿，或云补那婆素迦，弗那跋，惟梵汉相违。此二人愤我师目连为执杖外道所害，杀之，生于龙中(戒因缘经二)。 　　 
