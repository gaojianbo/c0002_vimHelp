(名数)为破凡情实我实法之执于般若经明三种之假，名三波罗摄提Praj?apti，又名三摄提，三假施设。智度论四十一曰：‘经曰：菩萨摩诃萨行般若波罗蜜。名假设。受假施设。法假施设。如是应当学。’一法假，法者，色心等各自之法，此法自性本来虚假不实，故名法假。诸法因缘生，无实性，故是自性假也。二受假，受者总法含受别法而成一体也。如含受四大而成草木，揽五蕴而成众生。即揽别为总，名曰受假。是积聚假也。三名假，一切诸法之名也。名者由法依想而假施设者，故名名假。此三假依观入破遣之次第，则先破名假，次破受假，后破法假，而到法之实相。法之实相者，即诸空也。旧译仁王经观空品曰：‘世谛故三假故，名见众生。’同天台疏曰：‘三假者，谓法假，受假，名假也。’[囗@又]成实论假名相品说三假：一因成假，一切之有为法必以因缘而生，是名因成假，即前之法假也。二相续假，有为法前后相续而存在，是名相续假，如蕴体相续而成人之一期。三相待假，如待短而有长，待苦而有乐，是名相待假。 　　 
