(名数)佛制，比丘使必蓄之者有六种：一、僧伽梨，九条乃至二十五条之大衣也。二、郁多罗僧，七条之中衣也。三、安陀会，五条之下衣也。已上谓之三衣。四、铁多罗，铁钵也。五、尼师坛，坐具也。六、漉洒水囊，护水中虫命之具也。是为三衣六物。三衣虽在六物之中，然为六物中之根本，故特标举之，如言诗书六经也，行事钞二衣篇曰：‘何名为制？谓三衣六物，佛制令蓄，通诸一化并制服用，有违结罪。’ 　　 
