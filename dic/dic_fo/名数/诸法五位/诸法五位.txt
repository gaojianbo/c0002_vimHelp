(名数)佛家建立诸法，先有三门：一小乘俱舍宗立七十五法，小乘成实宗立八十四法，大乘法相宗立百法，总以之收束于五位：一、色法，有物质之形者，又以物质为因而生者。二、心法，了识事物者。三、心所法，随附于心法而起者，是为心法所有之法，故名心所法。四、不相应法，不附随于心法者。五、无为法，常住而不自因缘生者。成实宗之八十四法，无一一记之之明文，故措之。俱舍为物心两实之宗，故其次第为色、心、心所、不相应、无为、于此中摄七十五法。法相为唯心无物之宗，故其次第为心、心所、色、不相应、无为、于此中收百法。如图。 　　 
