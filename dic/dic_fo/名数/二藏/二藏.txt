(名数)小乘之经量部立二藏：一，经藏。二，律藏。论藏者，但为诸经中诠慧之处，及弟子释经之疏也。是非藏之所摄见。顺正理论一。[囗@又]摩诃僧祇律三十二叙佛灭后五百圣者之结集，唯举经律二藏，无论藏之结集。[囗@又]大乘亦立二藏：一，三藏。经律论结集于别部之小乘法藏也。二，摩诃衍藏。说大乘之教理行果者。此二者即为声闻藏菩萨藏。三论之嘉祥以之为彼宗之教相判释。智度论百曰：‘虽俱求一解脱门而有自利利人之异，故有大小众差别。为是二种人故，佛口所说以文子语言分为二种：三藏是声闻法，摩诃衍是大乘法。’释摩诃衍论一曰：‘立三藏总摄诸法，谓声闻藏及菩萨藏。’瑜伽论二十五，对法论十一，显扬论六，摄论一广明之。 　　 
