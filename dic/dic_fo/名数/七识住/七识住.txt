(名数)于三界五趣，长养其识，欲识自住，差别所乐，而立七识住：一、第一识住，为有色身之有情，身想共异之处，即人趣之全及一分之天也。一分之天者，欲界之六天与色界初静虑三天，除劫初起之有情，余时之有情也。是有情各自之身形有小大胜劣，思想亦名异，故曰身想俱异。二、第二识住，为同有色身之有情，身异想一之处，即色界初静虑三天之梵天也。身异者，以大梵天王之身与梵众之身有大小胜劣之差故也。想一者，梵众起想，以为我等皆是大梵王所生，大梵王亦起想，以为此诸梵众皆是我所生，其思想同一也。三、第三识住，为同有色身之有情，身一想异之处，即色界第二静虑之三天也。身一者，以彼天人之形貌皆同故也。四、第四识住，同为色身有情，身一想一之处，即色界第三静虑之三天也。以身形同一，故曰身一。唯为乐受之想，故曰想一。五、第五识住，无色界之二无边处天也。六、第六识住，无色界之识无边处天也。七、第七识住，无色界之无所有处天也。已上三天处无身形。唯有舍受想而已。然而于三界五趣中，诸恶趣有重苦受能损识，有情之心，不乐来止，故不立为识住。又色界之第四静虑，有无想天。又无色界之非想非非想天，有灭尽定，能灭识而不使相续，故彼二处亦不立为识住。见俱舍论八。又余处有情之心乐来，若至于此，则不愿更出。故说名识住。于诸恶趣二善俱无，故非识住。又第四静虑心，恒欲求出。谓第四静虑有无云，福生，广果之三及无想天与五净居天之九天(萨婆多无想收于广果上座部开之)。其中初三天，凡圣同居。而诸凡夫求入无想天，诸圣者乐入五净居天或无色，若净居天之圣者，乐证圆寂。故处于识住。又非想天心识昧劣，故非识住。 　　 
