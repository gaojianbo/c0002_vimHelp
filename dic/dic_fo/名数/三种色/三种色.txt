(名数)一可见有对色。对者对碍之义。色法之自性，具对碍之自性而眼可见者，青黄等之色尘是也。二不可见有对色。具对碍之自性而不可眼见者。声等之四尘，眼等之五根是也。三不可见无对色，其自性无对碍，亦不可眼见者。无表色是也。无对碍之自性摄之于色者，以其为有对碍之四大所生之法故也。见阿毗昙论一。[囗@又]一显色，青黄赤白等色相显然分明者。二形色，长短方圆等之形相可见者。三表色，取舍屈伸等之表相可见者。此三色为就可见有对色之一而分别者(俱舍以此表色为主)，见五蕴论。 　　 
