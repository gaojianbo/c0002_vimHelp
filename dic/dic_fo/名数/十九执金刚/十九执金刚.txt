(名数)此为大日如来之内眷属，列于大日经之首，皆为菩提心之功德相。十者，阴之满数。九者，阳之满数。此十九执金刚，尽理智一切之诸尊矣。一说，对于显教瑜伽论之十九无知，而为十九差别智印。或谓金刚手为总，十八金刚为九尊理智之数。其名则虚空无垢，虚空游步，虚空生，被杂色衣，善行步，住一切法平等，哀愍无量众生界，那罗延力，大那罗延力，妙，胜迅，无垢，刃迅，如来甲，如来句生，住无戏论，如来十力生，无垢眼，金刚手秘密主是也。 　　 
