(名数)又曰六种释，六合释。梵语杀三磨娑，此云六合。杀者六，三摩娑者合也。诸法以二义已上为名者，以此六种法式，分别其名义也。唯一义之名，即不当于此释，二义之名，为判归趣何义，必须此法式。其作法，初离释二义，次合释二义，故谓之离合释，略称曰合释。一持业释Karmadh&amacron;raya，又名同依释，体能持用，谓之持业，此义虽二，而体则一之名也。一体持一用，故名持业释。例如大乘，大者具七义，对小教而言，乘者运载之义，以济行者，其大体，能持运载之用，故名大乘。又同依者，依二义一体之义，若大，若乘，同依一体，故名同依。又如藏识，藏即为识，识持藏之用，故名持释，藏之义，识之义，同依一法体，故名同依。二依主释Tatpuru&sdotblw;&amacron;，又名依士释，从所依之体，而立能依之法之名也。例如眼识，为依眼而生之识，故名眼识，是眼为所依之体，识为能依之法也，本为别种之法，别法从所依之法而立能依之名，故云依主。三有财释Bahuvr&imacron;hi，又云多财释，此全取他之名而为自之名，如世之有财者之有财物也。如觉者为有觉者，故名觉者，如唯识论，为有唯识之理之论，故立唯识论之名，是有财释也。四相违释Dvandva，此二体相违而集各别者为一名者也。例如教观，教与观本别，合相违之物为一名者，是相违释也。五邻近释Avyayibh&amacron;va，从邻近法之强物而立名也。例如四念处，念处之体虽为慧，而与之相应而起之念力强，故名念处，是邻近释之名也。六带数释Dvigu，例如五蕴十二处，带数量之名也。然而一名必非局于一释，有一名而涉于数释者。例如论语之名，论者圣贤之议论，语者为其议论之言语，视为论即语，则为持业释，语之体，持论之用也。若解为论者圣贤之议论，为依其论之语，而非依经等之语，则为依主释。若视为包有圣贤议论之语，则为有财释。若视为论者圣贤之议论，语者圣贤之教语，则为相违释。若视为非仅为书中议论之言语，而以议论之语为主，故名论语，则为邻近释。已上论语之一名，不带涉五释之数，则不当于带数释。梵&Sdotblw;atsam&amacron;sa。 　　 
