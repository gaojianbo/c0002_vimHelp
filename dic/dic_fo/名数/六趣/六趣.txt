(名数)众生由业因之差别而趣向之处，有六所，谓之六趣，亦曰六道，一地狱趣Naraka－gati，八寒八热等之苦处也，此在地下，故曰地狱。二饿鬼趣Preta－gati，常求饭食之鬼类生处也。与人趣杂处而不可见。三畜生趣Tiryagyoni－gati，新译曰旁生趣，即禽兽之生所也，多以人界为依所而眼可见。四阿修罗趣Asura－gati，常怀嗔心而好战斗，大力神之生所也。以深山幽谷为依所而与人隔离。五人趣Manu&sdotblw;ya－gati，人类之生所也，分阎浮提等四大州，但四大洲隔离，不得通力者不能到。六天趣Deva－gati，身有光明，自然受快乐之众生，名为天，有欲界六所，谓之六欲天，色界无色界，皆为彼之生所。大乘义章八末曰：‘此六种，经名为趣，亦名为道。所言趣者，盖乃对因以名果也。因能向果，果为因趣，故名为趣。所言道者，从因名也。善恶两业通人至果，名之为道。地狱等报为道所诣，故名为道。’法华经序品曰：‘尽见彼土六趣众生。’涅槃经二十五曰：‘以心因缘故，轮回六趣具受生死。’ 　　 
