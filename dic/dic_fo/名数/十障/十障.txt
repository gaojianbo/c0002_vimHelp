(名数)菩萨于十地断十障，而证十真如：一于初地断异生性障，证适行真行，异生性障者，此地入心中断之所，即见道所断之烦恼所知二障也，此二障为无始以来凡夫异生之性，故云异生性。二于第二地断邪行障，证最胜真如。邪行障者其体为俱生所知障之一分。于诸有情身为行邪之障，故名邪行障。三于第三地断暗钝障，证胜法真如。闇钝障者，是亦俱生之所知障之一分。此障能使此地胜定与总持所发之三慧，忘失所闻思之境，故名胜钝障。四于第四地断细惑现行障，证无摄受真如。细惑现行障者，执实有诸法之法执，即俱生所知障中之身见也。为俱生之身见，故对于分别之身见名为细惑障。五于第五地断下乘涅槃障，证无别真如。下乘涅槃障者厌生死，乐涅槃，与不下二乘同，故名下乘涅槃障。六于第六地，断粗相现行障，证无染净真如。粗相现行障者，言执有染净相之障也。七于第七地，断细相现行障，证法无别真如。细相现行障者，流转还灭之生灭相也。前六地虽作染净无分观而因作缘起观，故犹有生灭之微细相为障也。八于第八地，断无相加行障，证不增减真如。无相加行障者，于无相中作加行之障也。前第七地，虽住纯无相之观，然犹借功用而不自在，此第八地，于无相断作功用之障，故功德任运自在也。九于第九地断不欲行障，证智自在所依真如。不欲行障者，不欲利他之行之障也。前第八地为刹那增进之位，故于自利之功德，任运无功用，然于利他之功德尚不任运，尚借加行功用，为此地之障也。十于第十地，断法未自在障，证业自在所依真如。法未自在障者，于诸法中未得自在之障也。前第九地非遍缘自在，入此第十地断彼未得自在之障，故于一切之法得自在也。见唯识论十，百法问答钞七。参照十地条。 　　 
