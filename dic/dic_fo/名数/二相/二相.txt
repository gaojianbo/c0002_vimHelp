(名数)净智相与不思议用相也。净智相者，由真如内熏之力与法外熏之力而如实修行之结果，圆满方便，生纯净圆常之相也。由此净智相而现一切胜妙之境界与功德之相，利益众生，谓之不思议用相。起信论上曰：‘净智相者。谓依法熏习。如实修行，功德满足。破和合识，灭转识相。显现法身清净智故，一切心识相即是无明相，与本觉非一非异，非是可坏非不可坏。(中略)不思议用相者，依于净智，能起一切胜妙境界，常无断绝，谓如来身具足无量增上功德，随众生根，示现成就无量利益。’[囗@又]同相与异相也。同相者，以染净之二相，同解为真如性相之见界也。异相者，真如平等之理，随染净之缘，而显现一切差别相之见界也。起信论上曰：‘言同相者，如种种瓦器皆同土相，如是无漏无明种种幻用，皆同真相。(中略)言异相者，如种种瓦器各各不同，此亦如是，无漏无明种种幻用相差别故。’[囗@又]总相与别相也。智度论三十一曰：‘总相者，如无常等。别相者，诸法虽皆无常，而各有别相，如地为坚相火为热相。 　　 
