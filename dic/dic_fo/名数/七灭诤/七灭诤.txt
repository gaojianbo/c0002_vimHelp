(名数)比丘具足戒八篇之第八为灭比丘诤论之戒律也。比丘之诤有四事：一、言诤，此由谈论法相是非而起之诤也。二、觅诤，求觅比丘所犯之罪而起之诤也。三、犯诤，缘比丘犯罪之虚实轻重而起之诤也。四、事诤，依他行羯磨之事，或云如法，或云不如法之诤也。灭已上四诤，有七种之毗尼，应用此七种之毗尼可灭之也。一、现前毗尼Sammukhavinaya，或使双方对决于现前，或于现前引证三藏之教法而决之，或于现前引证戒律之制条而决之。二、忆念毗尼Sm&rdotblw;tivinaya，使余人忆念陈述，依是决当人之犯不犯。三、不痴毗尼Am&umacron;&ddotblw;havinaya，有比丘，时发癫狂病，而犯众罪，说戒之时，此人若来，彼果有病，虽造过，而差后证知不造，则于彼与以不痴羯磨，而得加于说戒之僧数。四、自言毗尼Tatsvabhavai&sdotblw;iya，比丘犯罪，不以威力制之，但使彼自吐露其罪而决之。五、多语毗尼Pratj?&amacron;k&amacron;raka，僧中之诤论长而不息时，则或显露，或秘密，行筹而决其是非于多数。六、罪处所毗尼Yadbh&umacron;yasikiya，比丘犯罪，彼妄语以重为轻，不自首本罪，则众僧以白四之羯磨，治罚彼本罪。待彼伏首本罪，复解之。七、草覆地毗尼T&rdotblw;&ndotblw;ast&amacron;raka，若彼此二众共诤不止。则会二众，由其中各出一上座，各陈灭诤之言而息其诤。法药如草，诤论如泥，今以此法药而止诤论，如草之覆泥地，故云草覆地。见戒疏行宗记四下。 　　 
