(名数)璎珞本业经上说六种之智慧，即别教菩萨六位之分也。一闻慧，于十住位中闻中道之理，知一切法离二边之相也。二思慧，于十行位中思惟中道之理发生之智慧也。三修慧，于十回向位中修习中道之理发生之智慧也。四无相慧，于十地位中，证知中道之理，离二边之相之智慧也。五照寂慧，照为中道之用，寂为中道之体，等觉位之菩萨，以中道之观慧照中道理体之智慧也。六寂照慧，于佛果位即中道之体而起中道之用之智慧也。[囗@又]璎珞经所说六种性之异名。见六种性条。 　　 
