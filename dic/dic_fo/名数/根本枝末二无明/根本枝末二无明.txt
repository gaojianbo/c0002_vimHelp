(名数)起信论分无明为根本枝末之二、迷于法界理之原始一念，为根本无明，因根本无明而起三细六粗之惑业，为枝末无明。依此判，则小乘之无明局于枝末无明，不问根本无明也。以彼不会真如不断法执故也。根本无明一名无始无明，真言称之为无始间隔，台家号之为微细无明与障中无明，胜鬘所说五住地中之无明住地，即谓此也。而此障中微细无明之品数虽为无量，姑分为四十二品，于初住已上至佛果之四十二位断之，其中第四十二之无明为始觉之智最后所断者，谓之最后品无明，迷于真如之原始无明，谓之元品无明，是台家圆教之判也。参照无始无明条。 　　 
