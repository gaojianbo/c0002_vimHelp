(名数)法相宗所立如来之四智。凡夫有八识，至如来转为四智。一大圆镜智，转第八识者。如有漏之第八识变依正二报而持有情之身。此智变如来之身土而持一切之功德，犹如大圆镜中现一切之色像，故名大圆镜智。缘境无边，照法界之事理，故又名一切种智。即如来万德之总本也。二平等性智，是转第七识者。反于第七识之我见而达无我平等之理，于一切众生起无缘大悲之智也。三妙观察智，转第六识者。妙观察诸法之相，而施说法断疑之用之智也。四成所作智，转眼等五识者。为利一切凡夫二乘类成种种变化事之智也。如来之现化身化土及诸神通所作，皆智之作用也。见唯识论十、百法问答钞八。[囗@又]密教以此四智如其次第配于阿閦，宝生，弥陀，不空成就(释迦)之四如来。皆报身也。[囗@又]有罗汉之四智，悟四谛之智也。证罗汉果自云我生已尽，梵行已立，所作已办，不受后有。我生已尽者，苦谛之智也，梵行已立者，灭谛之智也，所作已办者，道谛之智也，不受后有者，集谛之智也。四教仪注着中曰：‘此位断上八地七十二品思俱尽，四智已圆。’[囗@又]智度论二十七说四智：一、道慧，知一道之智也。二、道种慧，道有无量之差别，二道三道乃至无量道也。一一通达其道名为道种慧。三、一切智，知一切法寂灭一相之空智也。四、一切种智，知一切法一相寂灭并识一切法种种行类差别，有空双照之实智也。天台以此四智如其次第配于法华之开示悟入。[囗@又]一、道慧，二、道种慧，三、一切智，四、一切种智。释论二十七解之有多种，或谓因中但有理体，名为道慧，道种慧。果上事理皆满，名为一切智，一切种智。或言因中之权实，故谓为道慧，道种慧。入空为实慧，入假为权慧。或言果上之权实，故谓为一切智，一切种智。直缘中道，名一切智，双照二谛，名一切种智。或言因中之总别，果上之总别也。或言道慧，道种慧是单明权实，一切智，一切种智是复明权实。如是种种释四智，四智但是三谛之照也。 　　 
