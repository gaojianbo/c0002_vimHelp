(名数)断法不再起之三种也：一、自性断。智慧起时，烦恼暗障，自性应断，故名自性断。二、不生断。得法空时，使三涂恶道苦果永不更生。故名不生断。三、缘缚断。但断心中之惑，则于外尘之境不起贪嗔，于境虽缘，而不生染着，故名缘缚断。出宗镜录七十六。[囗@又]一、见所断。声闻初果之人名断惑见理为见道。因断三界八十八使之见惑而谓之见所断。二、修行断。声闻之第二果第三果修真断惑，名为修道。因断三界十随眠之惑而名为修所断。三、非所断。声闻第四果，三界之烦恼皆已断竟，得无漏果，更无可断之惑，故云非所断。出阿毗达磨品类足论三。 　　 
