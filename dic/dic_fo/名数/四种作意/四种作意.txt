(名数)一调练心作意，调练者，调停练习也。谓于可厌恶之法调停练习，令心厌离也。二湿润心作意，湿润者，湿长沃润也。谓于可观尚之法，湿长沃润，令心忻乐也。三生轻安作意，轻安者，身轻心安也。谓于可厌之法令心厌离，于可欣之法令心欣乐，安住寂静，身心轻安也。四净智见作意，净智者，即清净之智慧也。谓此智慧照了诸法皆空，即得内心寂静，由寂静故，而见真实之理也。出瑜伽论三十一。 　　 
