(名数)一无余死，阿罗汉也。二度于死，阿那含度欲界之死也。三有余死，斯陀含往还于欲界之人天也。四学度死，须陀含之见道谛也。五无数死，八忍八智之人也。六欢喜死，学禅一心之人也(念佛一心之人亦是也)。七数数死，恶戒之人也。八悔死，凡夫也。九横死，孤独穷苦之人也。十缚苦死，畜生也。十一烧烂死，地狱死也。十二饥渴死，饿鬼也。见十二品生死经。 　　 
