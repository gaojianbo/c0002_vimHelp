(名数)一引业，于六趣各有总别之二报，假如人趣彼此各具六根，彼此受共同之果报，是总报也。如人人异其寿夭丑美强弱贫富，是别报也。其引发总报之业，名为引业。二满业，其成满别报之业，名为满业。见俱舍论十七。[囗@又]定不之二业：一定业，定受苦乐之二报者，此中有顺现业之三种。二不定业。不定受果报者。见瑜伽论九，法华玄赞十。[囗@又]黑白之二业：一黑业，可感秽恶不净之苦果者。二白业，可感净妙清白之乐果者。见智度论九十四，玄义二上。 　　 
