(名数)大妙金刚经说八大菩萨现八大明王：一、金刚手菩萨现作降三世，二、妙吉祥菩萨现作两臂六头六足之大威德金刚明王，三、虚空藏菩萨现作大笑金刚明王，四、慈氏菩萨现作大轮金刚明王，五、观自在菩萨现作马头金刚明王，六、地藏菩萨现作无能胜明王，七、除盖障菩萨现作不动尊金刚明王，八、普贤菩萨现作步掷金刚明王。已上菩萨为大日之正法轮身，忿怒身之明王，为大日之教令轮身也。又秘藏记末于上五大明王。见五大明王条。加三大明王而为八大明王。即第六秽迹金刚明王，为不空成就佛之教令轮身，其自性轮，金刚业也。第七无能胜金刚明王，为释迦之教令轮身，其自性轮身，慈氏菩萨也。第八马头明王，为无量寿之教令轮身，其自性轮身，观音也。 　　 
