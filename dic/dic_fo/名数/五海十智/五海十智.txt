(名数)诸佛如来对于五海而发十智也。五海者，一、一切诸世海。二、一切众生海。三、法海业海。四、一切众生乐欲诸根海。五、一切三世诸佛海。十智者，一无量无边法界智，是法智也，五海智非一、故云无量无边。二能诣三世诸佛所智，是尽边智，究尽五海而该三际之佛也。三一切世界海成坏智，是成坏智，五海之集散，亦世界法之集散也。四入无量众生界智，是所化智，五海约于染亦众生海也。五佛甚深法门智，是理智，五海皆深，亦法界海也。六一切三昧不坏三昧住智，是三味智，五海皆定境也。七入一切菩萨诸根界智，是知根欲智也。八一切众生语言转法轮辞辩海智，是辩智也。九一身遍满一切世智智，是身遍智也。十一切诸佛音声智，是圆音智也。是皆通于五海等。见华严卢舍那品，探玄记三。 　　 
