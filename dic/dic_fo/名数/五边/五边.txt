(名数)一是有，二是无，三亦有亦无，四非有非无，五非非有非非无也。此中前四句就所缘之境，后一句就能缘之观。依之而建立五边。二教论上曰：‘亦出四句，亦离五边。’释摩诃衍论曰：‘清净本觉，性德圆满，本智具足，亦出四句，亦离五边。’通玄钞曰：‘第一执有是增益谤、第二执无是损灭谤、第三执亦有亦无是相违谤、第四执非有非无是愚痴谤、第五执非非有非非无是戏论谤。皆是着边之法。不与中道实智相应故。’ 　　 
