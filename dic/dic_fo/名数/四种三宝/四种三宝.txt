(名数)三宝有四种：一、一体三宝，又云同体三宝，又云同相三宝。三宝一一之体有三宝之义，佛之体上有觉照之义者，佛宝也，有轨则之义者法宝也，无违诤之过者僧宝也，乃至僧有观智者为佛宝，有轨则者为法宝，和合者为僧宝。二、理体三宝，于真如之体上立三宝。真如之理体视觉性法相，无违诤过。三、化相三宝，又云别体三宝，又云真实三宝。大乘之三宝者，诸佛之三身为佛宝，六度为法宝，十圣为僧宝。小乘之三宝者丈六之化身为佛宝，四谛十二因缘之法为法宝。四果缘觉为僧宝，四、住持三宝，佛灭后住于世间者。木佛画像，佛宝也，三藏之文句，法宝也，剃发染衣者，僧宝也。此中前二种局于大乘，后二种通于大小乘。行事钞资持记上一之一曰：‘三宝四种，一体理体就理而论，化相一种局据佛世，住持一位通被三时。’ 　　 
