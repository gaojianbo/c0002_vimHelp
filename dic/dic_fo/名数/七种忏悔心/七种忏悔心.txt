(名数)欲为忏悔时，当起之七种心也：一、生大惭愧心。我与释迦如来，同为凡夫，今世尊成道以来，已经劫数，我犹轮转生死，无有出期，以此为惭愧也。二、恐怖心。我等凡夫身口意之业，常与罪相应，以此因缘，命终之后，应堕于地狱畜生饿鬼，受无量之苦，以此为恐怖也。三、厌离心。我等于生死之中，虚假不实，如水上之泡，速起速灭，往来流转犹如车轮。此身为众苦所集，一切皆不净，以此为厌离也。四、发菩提心。欲得如来之身者，当发菩堤心，救度众生，身命财无所吝惜也。五、冤亲平等心。于一切众生，无冤无亲，起慈悲，无彼我之相，平等救度，以此心为忏也。六、念报佛恩心。如来往昔在无量劫中为我等故，修诸苦行，如此恩德，实难酬报，须于此世，勇猛精进，不惜身命，广度众生入于正觉，以此为念也。七、观罪性空。罪性本空，无有实体，但从因缘颠倒而生。可知罪之性，非内外，非中间，本来为空，故罪亦无有，以此为观也。 　　 
