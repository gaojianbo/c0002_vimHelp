(名数)谓五蕴也。一、坚固妄想，即色阴也。众生之体，因想而生，心因想而起，命因想而传，诸想交固而成色身。故名现色身曰坚固妄想。二、虚明妄想，即受阴也。众生欲想而登高，则足先酸涩，好恶之二相，损益现驰。是即无受阴体。故曰虚明。三、融通妄想，即想阴也。众生之念虑为虚情，色身为实，虚实虽不纶。然能相使者，由想而融也。心生虚想，形取实物。心形虽异。然用能相应者，由想而通之也。故名融通。四、幽隐妄想即行阴也。众生一期色身生化之理，自幼至衰无暂停息，运密移于运，体虽迁，然无觉者，故名幽隐。五、颠倒妄想(又曰微细精想)，即识阴也。众生识精之湛非真湛然，急流之水，望似恬静，其实急流细不可见。湛了内之罔象虚无，故云颠倒。见楞严经。 　　 
