(名数)一风轮。以有情之业力先于最下依止虚空，而生风轮，其广无数，厚有十六亿踰缮那。如是风轮，其体坚密。假令有一大诺健那以金刚轮奋威击之，金刚碎，而风轮无损。二水轮。又以有情之业力起大云雨，澍于风物上成积水轮。如是水轮于未凝结之位，深有十一亿二万踰缮那。三金轮。有情之业力，起别风搏击此水上结为金，如熟乳之凝结为膜。故减水轮而厚八亿，其余转成金轮，厚有三亿二万，与水金二轮之广相等，其经十二亿三千四百半。已上为俱舍论世间品所说。于此加所依之虚空轮，称为四轮。 　　 
