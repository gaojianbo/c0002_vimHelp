(名数)一段食，分分段段啮碎而食者。香味触三者为体。寻常之食物也。二触食，六识触对可爱之境而生喜乐，以长养身心者。如眼之于美色乃至身之于软滑是也。三思食，意识思好事而生乐，资益诸根者。四识食，地狱之众生及无色界之有情等，以识资持命根者(已上四种为世间食)。五禅悦食，修行之人得禅定之乐能养诸根者。六法喜食，修法之人闻法生欢喜，资慧命养身心者。七愿食，修行之人发誓愿而持身，修万行者。八念食，修行之人常念出世之善根，而不忘以资益慧命者。九解脱食，修行之人终得涅槃之乐而长养身心者，见增一阿含经四十一。 　　 
