(界名)月天子之宫殿。即月之世界。起世经十曰：‘月天子宫，纵广正等，四十九由旬，四面周围，七重垣墙，(中略)七宝所成，(中略)月天宫殿，纯以天银天青琉璃，而相间错。(中略)彼月天子最胜宫殿，为五种风摄持而行。何等为五？一持，二住，三愿，四摄，五行。以此五风所摄持故，月天宫殿依空而行。(中略)于此月天大宫殿中，有一大辇，青琉璃成，其辇轝高十六由旬，广八由旬。月天子与诸天女，在此辇中，以天种种五欲功德，和合受乐，观娱悦豫，随意而行。诸比丘！彼月天子，如天年月，寿五百岁，子孙相承，皆于彼治。’立世阿毗昙论五日月行品曰：‘从剡浮提地，高四万由旬，是处日月行半须弥山，等由干陀山，是日月宫殿，团圆如鼓。是月宫者，厚五十由旬，广五十由旬，周回一百五十由旬。是月宫殿，琉璃所成，白银所覆，水大分多，下际水分，复为最多，其下际光。亦为最胜。(中略)是宫殿，说名栴檀，是月天子于其中住。’ 　　 
