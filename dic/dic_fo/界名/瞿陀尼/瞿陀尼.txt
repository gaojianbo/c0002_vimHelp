(界名)God&amacron;niya，旧称瞿耶尼，瞿伽尼。新称瞿陀尼，瞿陀尼耶。在须弥山西方之大洲名。译曰牛货。西域记一曰：‘西瞿陀尼洲，旧曰瞿耶尼，又曰劬伽尼，讹也。’玄应音义十二曰：‘瞿陀尼，名俱耶尼，或名瞿耶尼，或名瞿伽尼，皆是讹转也。瞿，此译云牛。陀尼耶，此云取与。以多牛市易，如此间用钱帛等。’慧苑音义上曰：‘瞿耶尼，具云阿钵唎瞿陀尼Aparagod&amacron;niya，言阿钵唎者，此云西。或云钵执忙，此云后。谓日没边处也。瞿，牛也。陀尼，货也。谓以牛买物，如此洲用钱也。’ 　　 
