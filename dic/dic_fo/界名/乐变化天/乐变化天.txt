(界名)梵名须涅蜜陀。旧译化自乐天，或化乐天。新译乐变化天，或妙变化天。欲界六天中第五重之天也。自以通力自在变作妙乐而娱乐，故名。智度论九曰：‘化自乐者，自化五尘而自娱乐，故言化自乐。’佛地论五曰：‘乐变化天，乐自变化，作诸乐具以自娱乐。’俱舍颂疏世品一曰：‘乐变化天，于五欲境自变化故。’可洪音义一曰：‘妙变化天，乐变化天王也。大智度论云：须涅蜜陀，秦言化乐天，唐言乐变化天。’然玄应师有别释。玄应音义二十三曰：‘乐变化天，五孝切。但此天虽有宝女，于变化者心多爱着，于男亦尔，故以名焉。旧言化乐天，音洛，失之久矣。’即爱乐变化男女之意。 　　 
