(界名)Akani&sdotblw;&tdotblw;ha，天名。旧称阿迦贰吒，阿迦尼吒，阿迦尼沙托。新称阿迦尼瑟吒，阿迦尼瑟搋。阿迦尼瑟揥。译曰色究竟。此天者色界十八天之最上天，为有形体之天处之究竟，故又云质碍究竟，色究竟天。又名有顶天。过此则无色界之天。仅有心识而无形体矣。法华经序品曰：‘下至阿鼻地狱，上至阿迦尼吒。’即全色界也。慧苑音义上曰：‘阿迦尼吒，具云阿迦尼瑟吒。言阿迦者，色也。尼瑟吒者，究竟也。言其色界十八天中，以最终极也。’玄应音义六曰：‘经中或作阿迦尼沙托，或作尼师吒，或作贰吒，皆讹也，正云阿迦扼瑟搋。译云：阿伽，言质碍。扼瑟搋，言究竟。谓色究竟天也。’玄赞二曰：‘阿迦扼瑟揥。’(巴Akani&tdotblw;&tdotblw;ha)。 　　 
