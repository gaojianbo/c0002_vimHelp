(界名)阿修罗之世界。三界义曰：‘若依十地经妙高山(须弥山)北，大海下，过二万一千由旬有罗睺阿修罗王宫，次下二万一千由旬有勇健宫，次下二万一千由旬有华鬘王宫，次下二万一千由旬有毗摩质多罗王宫。若依起世经，须弥东西面，去此一千由旬外有毗摩质多罗宫，纵横八万由旬。又云修罗中极弱者在人间山地中住，即今西方山中有大深窟，多是非天(阿修罗)宫也。’ 　　 
