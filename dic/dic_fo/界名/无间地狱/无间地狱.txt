(界名)八热地狱之一。梵云阿鼻旨Av&imacron;ci，造五逆罪之一者，即堕于此，一劫之间，受苦无间，故名无间地狱。无间有五种之义：一趣果无间，终此身直堕于彼无间隔也。二受苦无间，受苦无间断也。三时无间，一劫之间，相续而无间断也。四命无间，一劫之间，寿命无间断也。五身形无间，地狱纵横八万四千由旬，身形遍满之而无间隙也(此五义，大部补注以为成实论之说而引之，诸师皆效是，然成实论无此义，于五无间条下辩之)。成实论八曰：‘次身受报，故名无间。’(成实论仅此一义耳)。俱舍论十一曰：‘此赡部洲下过二万，有阿鼻旨大捺落迦，深广同前，谓各二万。故彼底去此四万踰缮那，以于其中受苦无间，非如余七捺迦受苦非恒，故名无间。(中略)有余师说，阿鼻旨中无乐间苦，故名无间。’ 　　 
