(界名)Uttarakuru，又作郁多罗鸠娄、郁多罗拘楼、郁多罗鸠留、郁怛罗究琉、郁怛罗越、郁单越、郁单曰、殟怛罗句嚧、殟怛罗矩噜、北拘卢、拘卢等。四大洲中，北方之大洲名。玄应音义十二曰：‘郁单越或言郁怛罗越，或言郁多罗拘楼，或言郁多罗鸠留，正言郁怛罗究琉，此译言高上作，谓高上于余方也。亦言胜，鸠琉此云作，亦云姓也。不详何义立名。’同十八曰：‘郁单曰，或言郁怛罗越。’同二十四曰：‘俱卢洲此云上胜，亦云胜生。旧经中作郁单越。’华严疏钞十三上曰：‘郁单越，此云胜生。以定寿千岁衣食自然故。’起世因本经二曰：‘有何因缘，说彼名曰郁多罗究留洲？诸此丘，其郁多罗究留洲，于四天下，比余三洲，最上最妙最胜彼，故说郁多罗究留洲。郁多罗究留洲，隋言上作。’慧苑音义上曰：‘郁单越。具正云：殟怛罗句嚧。言殟怛罗者。此云上也，胜也。句嚧所作也。谓彼洲人，于所作事，皆无我所，胜余三洲故也。’西域记一曰：‘北拘卢洲，旧曰郁单越，又曰鸠楼，讹也。’慧琳音义一曰：‘殟怛罗矩嚧，此译为高胜。常受乐胜故为名。古郁单越Uttravatti，或郁拘楼。’ 　　 
