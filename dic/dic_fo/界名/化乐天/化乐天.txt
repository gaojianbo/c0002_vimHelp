(界名)Nirmanarataya，六欲天之第五。在兜率天之上，他化自在天之下。以人间八百岁为一日一夜。身长八由旬，身有常光。相向而笑，即成交媾。儿自男女膝上化生。其初生者，如人间十二岁之童。梵名尼摩罗，须涅蜜陀。智度论九曰：‘化自乐天。’仁王经上曰：‘化乐天。’俱舍论十一曰：‘乐变化天。’智度论九曰：‘化自乐者，自化五尘而自娱乐故，言化自乐。’仁王经上曰：‘若菩萨住十亿佛国中，作化乐天王修千亿法门。’ 　　 
