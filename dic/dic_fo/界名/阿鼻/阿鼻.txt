(界名)Av&imacron;ci，又作阿鼻旨。译曰无间。无间地狱是也。涅槃经十九曰：‘阿者言无，鼻者名间，间无暂乐，故名无间。’受苦无间断之义。八大地狱之一。是最苦处。极恶之人堕之。法华经序品曰：‘下至阿鼻地狱。’俱舍论世间品曰：‘此赡部洲下，过二万有阿鼻旨大捺落迦，深广同前，谓各二万，故彼底去此四万踰缮那。以于其中受苦无间，非如余七大捺落迦受苦非恒，故名无间。’玄应音义二十五曰：‘阿鼻旨，或言阿毗至，亦云阿毗地狱，或云阿鼻地狱，一义也，此云无间。无间有二：一身无间，二受苦无间。’身无间者，谓常不死而保苦命也。 　　 
