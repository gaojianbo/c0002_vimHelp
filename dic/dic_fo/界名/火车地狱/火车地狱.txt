(界名)地狱名。此地狱有铜镬，纵广四十由旬，中满盛火。下有十二轮，上有九十四火轮。诳惑邪命，谄曲作恶者，于命终时，身冷如冰。欲热时，狱卒罗刹，化作火车乘其上，现童男形，鼓舞至前。罪人见之，心生爱着，气绝命终，在火车上。支节燃火，身体燋散。狱卒唱活，应声还活。火车轹身十八返，身碎如尘。时天雨沸铜，遍洒身体，其人即还活。如是往返，上至汤际，下堕镬中，为火车所轹，一日一夜有九十亿生死。说见观佛三昧经五。 　　 
