(界名)Yama－loka，琰魔王之世界，在此大洲地下五百由旬之处，纵广亦五百由旬。俱舍论十一曰：‘琰魔王国，于此赡部洲下，过五百踰缮那，有琰魔王国，纵广量亦尔。从此展转，散居余处，或有端严具大威德，受诸富乐，自在如天。或有饥羸颜貌丑陋，如是等类，广说如经。’长阿含经地狱品曰：‘阎浮提南，大金刚山内，有阎罗王宫，王所治处，纵广六千由旬。’ 　　 
