(界名)梵语，地狱也。其义为无有，谓喜乐之类一切皆无。为十界中最劣境界，亦作泥黎，或作泥梨迦。扪虱新话曰：黄鲁直初好作艳歌小词，道人法秀谓其以笔墨诲淫，于我法中，当坠泥犁之狱。鲁直自是不作。佛书泥梨耶，无喜乐也。泥梨迦，无去处也。二者皆地狱名。或省耶迦字，只作泥梨，一作犁。又阿鼻，无间也，亦地狱名。法华经：无间地狱，有顶天堂。 　　 
