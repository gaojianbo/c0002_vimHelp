(界名)Jambudvipa，旧称阎浮提，琰浮洲，阎浮提鞞波。新称赡部洲。当须弥山之南方大洲名。即吾人之住处。阎浮者新称赡部。树名。提为提鞞波之略，译曰洲。此洲之中心，有阎浮树之林，故以为洲名。又属南方，故曰南阎浮提。智度论三十五曰：‘如阎浮提者，阎浮树名，其林茂盛，此树于林中最大，提名为洲。’俱舍论十一曰：‘大雪山北，有香醉山，雪北香南有大池水，名无热池。(中略)于此池侧，有赡部林，树形高大。其果甘美，依此林故，名赡部洲。’玄应音义十八曰：‘剡浮或云阎浮提，或作谵浮，又云赡部，皆梵音讹转也。剡浮者从树为名，提者略也，应言提鞞波，此云洲也。’西域记一曰：‘南赡部洲，旧曰阎浮提洲讹也。’ 　　 
