(界名)此大地之总名。此地中央有赡部树，以树名洲。又赡部树Jamb&umacron;，下生好金，名为赡部檀金，以此金名洲。旧作剡浮洲，阎浮提洲Jambudvipa等。一洲分四主，雪山以南为象主，以多出象也，以北为马主，以多出马也，以西为宝主，以多出宝也，以东为人主，以人文最备也。统此四主者名为轮王。玄应音义二十三曰：‘赡部洲，从树为名，旧言剡浮，或云阎浮，皆一也。’慧琳音义五曰：‘赡部洲，此大地之总名也，因金因树立此名。’释迦方志上曰：‘右翻此洲云好金地，谓阎浮檀金在洲北海岸中，金光浮出海上，其傍有阎浮树林，其果极大，得神力者方至于彼。又此一洲四主所统。’ 　　 
