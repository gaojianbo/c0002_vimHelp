(界名)Naraka，又作N&amacron;raka，即地狱与地狱罪人之梵名也。但诸师多以捺落迦，那落迦混而为一，慈恩分别之而以捺落迦为受苦之处，那罗迦为受苦之人，玄应音义七曰：‘梵言泥黎耶，或言泥啰夜，或言那落迦。此云不可乐，亦云非行。谓非法行处也。或在山间，或大海边，非止地下，言地狱者，一义翻也。’同十曰：‘泥犁，或言泥犁耶，亦言泥犁迦，此云无可乐。’同二十三曰：‘那罗诃，亦云泥啰夜。此译有四义：一不可乐，二不可救济，三闇冥，四地狱。经中言地狱者一义也。’婆沙论一百七十二曰：‘有说：捺落，名人。迦，名为恶。恶人生彼处，故名捺落迦。有说：落迦，名可乐。捺，是不义。彼处不可乐，故名捺落迦。’唯识述记五末曰：‘捺落迦者，此云苦器，受罪处也。那落迦者，受彼苦者，故二别也。’见地狱条。 　　 
