(界名)修成二禅者，所生之天处也，为色界天之第二重，新译谓之二静虑。此中更别为三天，一少光天，二无量光天，三光音天也。二禅之天人，既离寻伺之粗动，虽免劫末之大火灾，然以其犹有喜乐之念，故不得免劫末之大水灾，何则，以喜乐之润身，与水大之润身相似故也。俱舍论十二曰：‘第二静虑喜受为内灾，与轻安润身如水故。’ 　　 
