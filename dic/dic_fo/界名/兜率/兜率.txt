(界名)天名。旧作兜率、兜率陀、兜率哆、兜术等、新作都史多、睹史多、斗瑟哆、珊睹史多等。译曰上足、妙足、知足、喜足等。欲界之天处，在夜摩天与乐变化天之中间，下当第四重，分天处内处之二，其内院为弥勒菩萨之净土，外院则天众之欲乐处也。四阿含暮抄下曰：‘兜率陀，此云上足天。’西域记三曰：‘睹史多天，旧曰兜率佗，又曰兜术他，讹也。’玄应音义十八曰：‘兜率哆，或作兜驶多，或言兜率陀，皆讹也。正言睹史多，此云知足天，亦云妙足也。’可洪音义一曰：‘[冉*寸]兜率陀，上所奸反。大般若作珊睹史多。胜天王经作[冉*冉]兜术率陀。应和尚音义作[月*冉]兜，并先安反。此云正喜。人云正知足也。’佛地论五曰：‘睹史多天。后身菩萨，于中教化，多修喜足，故名喜足。’俱舍宝疏八曰：‘睹史多，此云喜足。于五欲乐生喜足心故。旧云知足。’瑜伽略纂二曰：‘都史多，名知足，受乐知足故。’法华经劝发品曰：‘若有人受持读诵，解其义趣。是人命终。(中略)即往兜率天上，弥勒菩萨所。’梵Tu&sdotblw;ita。 　　 
