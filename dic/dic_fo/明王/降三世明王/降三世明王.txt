(明王)Trailokya－vijaya－r&amacron;ja，又名月黡尊胜三世王。五大明王之一，四面八臂之忿怒身，践大自在天之夫妻，在五方中为东方。贪嗔痴谓之三世，降伏之，故云降三世。又降伏过现未三世之贪嗔痴，故云降三世。又降伏三界之主，故云降三世。大日经疏十曰：‘所谓三世，世名贪嗔痴，降此三毒，名降三世。又由如过去贪故，今受此贪报之身，复生贪业受未来报，三毒皆尔，名为降三世也。复次，三世者，为三界。(中略)以能降伏三世界主故，名降三世明王也。’此明王以金刚萨埵为自性，萨埵之忿怒身也。理趣释降三世品曰：‘时金刚手大菩萨，欲重显明此义故，持降三世印，以莲华面微笑而怒，颦眉猛视，利牙出现，住降伏立相，说此金刚吽迦罗心。’降三世成就极深密门曰：‘归命圣主宰，普贤金刚手，为降伏一切，现吽迦啰身，摧三世有毒。’仁王经仪轨上曰：‘此金刚手即普贤菩萨也，(中略)依教令轮现成威怒降三世金刚。’ 　　 
