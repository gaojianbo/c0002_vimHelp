(明王)军荼利明王为五大尊之一。军荼利明王有三种：一金刚军荼利，二莲华军荼利，三甘露军荼利。胎藏曼陀罗大钞三曰：‘师曰：胎藏界图，三处有之。金刚手院军陀利名金刚军荼利，观自在院军荼利名莲华军荼利，苏悉地院军荼利名甘露军陀利也。既其本誓各别也，故随所用举之。’谷响集七曰：‘一家相承有三部军荼利明王，甘露军荼利为佛部，莲华军荼利为莲华部，金刚军荼利为金刚部。’梵语曰阿密利多军荼利Am&rdotblw;taku&ndotblw;&ddotblw;alin，阿密利多，译言甘露。军荼利，译曰瓶。此明王以甘露之宝瓶为三昧耶形，故名。军荼利仪轨曰：‘甘露军荼利，能摧诸魔障。以慈悲方便，现大忿怒形。成大威日轮，照曜无边界修行者暗瞑，速得悉地故。流沃甘露水，洗涤藏识中。’ 　　 
