(明王)明王名(R&amacron;ga)，明王外相现忿怒暴恶之形，其内证以恋爱染着之至情为本体，故名爱染明王。即爱神是也。爱染为贪欲之烦恼，今以之为神明之体者，烦恼即菩提之意也。大日经疏十曰：‘常教以无贪治贪，今教以大贪治贪。’其身相乃三面六臂之忿怒尊，持种种之法具。瑜只经爱染王品曰：‘身色如日晖，住于炽盛轮，三目威怒视，首髻师子冠，利毛忿怒形，又安五钴钩。在于师子顶，五色华鬘垂，天带覆于耳。左手持金铃，右执五峰杵，仪形如萨埵。安立众生界，次左金刚弓，右执金刚箭，如射众星光，能成大染法。左下手持彼，右莲如打势，一切恶心众，速灭无有疑。以诸华鬘索，绞结以严身，作结跏趺坐，住于赤色莲。莲下有宝瓶，两畔吐诸宝。’ 　　 
