(明王)新译仁王经奉持品说，佛于未来世受持三宝之处，使五方菩萨护其国。而同经仪轨上引不空三藏所持之梵本金刚顶瑜伽经，以彼经之五菩萨，配于本经之五菩萨，说此菩萨一一有正法轮与教令轮之二身，正法轮现菩萨之真实身，教令轮现明王之忿怒身。于此加五佛之自性轮身而为三轮身。此三轮身，仪轨之意也。又莲华三昧经之意，以此三身为五佛身口意之三业。然秘藏记以五菩萨与五佛皆为自性轮身，此以度众生为菩萨之自性故也。其中教令轮身，即五大明王。自性轮身，为佛住于自性之法身，故云自性轮，正法轮身为住于菩萨以正法度人之真实身，故 　　 
