(公案)雪峰在德山作饭头。一日饭迟，德山托钵至法堂。峰晒饭巾次，见德山云：这老汉，钟未鸣，鼓未响，托钵向什么处去？德山便归方丈。峰举似岩头。岩头云：大小德山，未会末后句。山闻使侍者呼岩头来，问曰：汝不肯老僧耶？岩头密启其意。德山至来日上堂，果与寻常不同。岩头至僧堂前打掌大笑云：且喜老汉得会末后之句，他后天下人不奈伊何。见会元岩头章，无门关。 　　 
