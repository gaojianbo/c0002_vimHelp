(公案)传灯录曰：‘佛日和尚参夹山，问与什么同行？师曰：木上坐。遂取拄杖掷于夹山面前。夹山曰：从天台得来否？师曰：非五岳之所生。曰：从须弥山得来否？曰：月宫亦不逢。曰：恁么即从他人得也。师曰：己尚是怨家，从人得堪作什么？曰：冷灰里有一粒豆子爆。’张无尽流通海眼经偈曰：‘归命新经愿力深，决知一字直千金。蓦然豆子灰中爆，莫笑先生错用心。’ 　　 
