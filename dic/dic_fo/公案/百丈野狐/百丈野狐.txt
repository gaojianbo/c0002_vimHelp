(公案)百丈上堂，常有一老人听法，随众散去。一日不去，丈乃问立于前者何人。老人云：某甲，于过去迦叶佛时曾住此山。有学人问：大修行底人还落因果无？某甲答他道：不落因果。后五百生堕野狐身。今请和尚代某甲下一转语，使脱野狐身。丈曰：不昧因果。老人于言下大悟，礼拜曰：某甲既脱野狐身，遂住在山后，依亡僧之事例。师使维那白槌告众曰：食后送亡僧。大众言议，一众皆安，涅槃堂亦无病人，何故如是。食后只见师领众至山后岩下，以拄杖指出一死狐，依法火葬之。师至晚上堂，举前因缘。黄檗便问古人错对一转语，五百生堕野狐身。欲转转不错，作个什么？师曰近前来，与儞道。檗遂近前，师与一掌。师打手笑曰：将谓胡须赤，更有赤须胡。见会元三，大智章，从容录八则，无门关二则。 　　 
