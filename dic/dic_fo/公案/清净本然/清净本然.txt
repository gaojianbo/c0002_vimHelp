(公案)会元十四长水章曰：‘长水问琅琊觉和尚，如何是清净本然？云何忽生山河大地？觉厉声云：清净本然，云何忽生山河大地？长水言下领悟。’是依楞严经四富楼那之问所谓‘世尊！若复世间一切根尘阴处界等皆如来藏，清净本然，云何忽生山河大地诸有为相？次第迁流修而复始’也。而此问意与圆觉经金刚藏菩萨：‘世尊！若诸众生本来成佛，何故复有一切无明？若诸无明，众生本有，何因缘故？如来复说本来成佛’之问同。唐复礼法师尝以偈问天下之学士，诸师各有答偈。 　　 
