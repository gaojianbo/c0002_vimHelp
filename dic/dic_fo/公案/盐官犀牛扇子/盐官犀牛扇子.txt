(公案)盐官一日唤侍者。与我将犀牛扇子来。侍者云：扇子破矣。官云：扇子既破。还我犀牛儿来。侍者无对。投子云：不辞将出。恐头角不全。雪窦拈云：我要不全底头角。石霜云：若还和尚即无也。雪窦拈云：犀牛儿犹在。资福画一圆相。于中书一牛字。雪窦拈云：适来为什么不得出。保福云：和尚年尊。别请人好。雪窦拈云：可惜劳而无功。’见碧岩九十一则，种电钞十，从容录二十五则。 　　 
