(异类)一时，佛在灵鹫山。无量之众围绕时，忽海龙王率无数眷属诣佛处，佛为说深法，则大欢喜。请佛降海底龙宫，以受供养说法。佛许之。时龙王化作大殿，以绀琉璃紫磨黄金庄严，宝珠璎珞七宝为栏楯。极为广大。又自海边通金银琉璃三道宝阶，使至于龙宫。以请世尊及大众。世尊乃率无量之大众至龙宫。坐大殿之狮子座。更说妙法，以化龙属。见佛说海龙王经请佛品。 　　 
