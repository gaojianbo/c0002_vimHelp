(异类)Pi&sacute;&amacron;c&amacron;，又作毗舍遮，辟舍柘，毕舍遮。持国天所领鬼之名称。孔雀王咒经下曰：‘毗舍阇，梁云颠鬼。’玄应音义二十一曰：‘毕舍遮，旧云毗舍阇，又作毗舍遮，鬼名也。饿鬼中胜者也，亦言颠狂鬼也。’同二十四曰：‘毕舍遮，旧经中名毗舍阇，亦言辟舍柘。’慧苑音义下曰：‘毗舍阇王，毗舍阇之王，即是东方提头赖吒，此云持国。谓护持国土领二部鬼：一名毗舍阇，此云啖精鬼。二名干闼婆，此云寻香也。’ 　　 
