(异类)或作堆惕鬼，埠惕鬼，埠场鬼。以[怡-台+追]惕鬼为正。坐禅时来作人障碍之鬼名也。治禅病经下曰：‘罗旬踰等一千长者子，始初出家，请尊者阿难摩诃迦叶舍利弗等为和上。摩诃迦叶教千比丘数息静处。鬼魅所着，见一鬼神，面如琵琶，四眼两口，举面放光，以手击攊两腋下及余身分，口中唱言[怡-台+追]惕[怡-台+追]惕。如旋火轮，似掣电光，或起或灭，令于行者气心不安所。(中略)佛告阿难：谛听谛听！善思念之，当为汝说。若有四众患此鬼者，汝当谈治鬼之法。此[怡-台+追]惕鬼有六十三名，乃是过去迦那含牟尼佛时，有一比丘，垂向须陀洹，因邪命故，为僧所摈。嗔恚命终，自誓为鬼，乃至今日恼乱四众。寿命一劫，劫尽命终，落阿鼻地狱。汝等宜识名字一心系念，莫为所乱。’名为[怡-台+追]惕者，以彼口言[怡-台+追]惕也，[怡-台+追]惕为忧愁之意。 　　 
