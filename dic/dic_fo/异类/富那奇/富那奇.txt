(异类)饿鬼名。佛在王舍城竹林精舍，时尊者目连见一饿鬼，身如燋柱，腹如大山，咽如细针，呻吟大唤，驰走四方，求索尿屎以为饮食。目连诣佛所问之，佛曰：此贤劫中舍卫城有长者，压甘蔗汁而致大富，时有辟支佛患渴病，诣长者家乞甘蔗汁，长者心生欢喜，告其妇富那奇曰：我有急缘欲出，汝在后取甘蔗汁施辟支佛。夫出，妇取辟支佛钵于屏处小便钵中，以甘蔗汁覆其上，与辟支佛，佛受已，知非是，投弃于地，空钵而还。彼妇命终，堕饿鬼中常为饥渴逼却，即今富那奇饿鬼是也。见百缘经五。[囗@又](人名)P&umacron;r&ndotblw;eccha，比丘名。放钵国长者昙摩羡Dharmasena，此译法军，有二子，兄名羡那，此译军。弟名富那奇，此译满愿。后出家证阿罗汉，化兄羡那，令造旃檀堂请佛。各持香炉，登高楼，遥望祇洹，烧香归命，念佛及圣僧。香烟乘空至佛顶上，为一烟盖。佛知之，即语神足比丘同往。见贤愚经六。 　　 
