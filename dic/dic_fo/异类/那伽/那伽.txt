(异类)N&amacron;ga，译言龙，象，无罪，不来。称佛或阿罗汉为摩诃那伽，喻其有大力用也。玄应音义三曰：‘那伽，此云龙，或云象也。言其大力故以喻焉。’同二十三曰：‘那伽有三义：一云龙，二云象，三云不来。孔雀经名佛为那伽，由佛不更来生死故也。’智度论三曰：‘摩诃那伽，名阿罗汉。摩诃言大，那名无，伽名罪。阿罗汉诸烦恼断，以是故名大无罪。次那伽，或名龙，或名象。是五千阿罗汉，诸阿罗汉中最大力，以是故言。如龙名象，水行中龙力大，陆行中象力大。’大日经疏五曰：‘摩诃那伽，是如来别号，以况不可思议无方大用也。’俱舍论十三曰：‘契经说：那伽行在定，那伽住在定，那伽坐在定，那伽卧在定。’ 　　 
