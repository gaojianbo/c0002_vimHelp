(异类)今生邪淫之咎，于地狱感恶鬼使苦吾身。恶鬼即狱卒也。往生要集上本曰：‘狱卒取地狱人，置刀叶林，见彼树头，有好端正严妇女。如是见已，即上彼树。树叶如刀，割其身肉，次割其筋，如是劈割一切处已。得上树已，见彼妇女，复在于地，以欲媚眼，上看罪人。作如是言：念汝因缘，我到此处。见已，欲心炽盛，次第复下，刀叶向上。’ 　　 
