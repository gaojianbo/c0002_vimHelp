(异类)Manasvati，又曰摩那苏婆帝。龙王名。译言大身，慈心，高意等。法华光宅疏一曰：‘摩那斯，译云大身，则绕须弥七匝也。’法华文句二曰：‘摩那斯，此云大身，或大意大力等。修罗排海，淹喜见城，此龙萦身以遏海水。’同玄赞二曰：‘摩那斯，此云慈心。’探玄记二曰：‘摩那苏婆帝龙王，亦名摩那斯，此云慈心，亦云得意。正云摩那云意，斯云高，谓有威德，意高余龙。’ 　　 
