(异类)又作阿防。狱卒名。译曰不群。五苦章句经曰：‘狱卒名阿傍，牛头人手，两脚牛蹄，力壮排山，持刚铁钗。’五分律二十八曰：‘悉见地狱诸相阿傍在前。’法苑珠林八十四曰：‘牛头阿傍。’又单云旁。铁城泥犁经曰：‘泥犁卒，名曰旁，旁即将人前至阎罗所。泥犁旁，言此人于世间为人时，不孝父母。’又曰访罗。十王经曰：‘访罗取于罪人，置秤盘石。’皆梵语也。但俱舍颂疏廿一作‘防逻人。’防捕行逃罪人之义，汉语也。 　　 
