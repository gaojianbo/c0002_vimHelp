(异类)Mahoraga，莫呼洛伽摩，旧曰休勒，摩睺罗伽，新曰莫呼洛伽，摩护啰誐。八部众之一。大蟒神也。胎藏界第三院之一尊，释迦如来之眷属也。是为大日如来普门示现之一法门身，一类众生，因此法而遂得到于一切智地。大日经一曰：‘尔时执金刚秘密主，于彼众会中坐。白佛言：世尊云何如来应供正遍知，得一切智智？彼得一切智智，为无量众生，广演分布，随种种趣种种性欲，(中略)夜叉干闼婆乃至说生摩睺罗伽法。’法华玄赞二曰：‘梵云莫呼罗伽，此云大腹，摩睺罗伽讹也。’慧琳音义十一曰：‘摩休勒，古译质朴，亦名摩睺罗伽。亦是乐神之类，或曰非人，或云大蟒神，其形人身而蛇首也。’同一曰：‘莫呼洛伽，梵语不妙，正云摩护啰誐。人形蛇首，亦名大蟒神也。’慧苑音义上曰：‘摩睺此云大也，罗伽云胸腹行也。此于诸畜龙类所摄，旧云蟒神者相似翻名，非正对也。’种子通诸摩睺罗伽。总有三字：一&DF-8752;伽。行动之义，去来之义，入阿字门，则为行不可得，来不可得。是大日如来不行之行，不来之来，以游化法界而度众生之意也。二&DF-876A;啰。尘垢之义，入阿字门，则为烧除一切诸障，生如来实慧之意。三&DF-87A9;[口*蓝]。是相之义，上加圆点，是为大空，如来住于大空三昧，示现一切诸相之意也。以此中一字为其种子。真言为伽啰[口 蓝]伽啰[口蓝]。阿阇梨不说其句义，是彼土呼摩睺啰伽之方言也，而所以重言之者，或断二障，或对于自利利他，自证加持等种种之二法门故也。见大日经疏十，同义释七。 　　 
