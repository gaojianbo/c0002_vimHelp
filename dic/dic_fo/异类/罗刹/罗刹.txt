(异类)R&amacron;k&sdotblw;asa，又具曰罗刹娑，罗叉婆。女曰罗叉私(R&amacron;k&sdotblw;asi)。恶鬼之总名也。译为暴恶可畏等。按罗刹本为印度古民族之名称。至雅利安人。遂成为畏恶之名词。又谓罗刹男。黑身朱发录眼。罗刹女。为绝美之妇人。玄应音义二十四曰：‘刹娑，或言阿落刹娑，是恶鬼之通名也。又云罗叉娑，此云护者，若女则名啰叉私。旧云啰刹，讹略也。’慧琳音义二十二曰：‘啰刹娑，梵语食人恶鬼都名也。’法华玄赞二曰：‘夜叉，此云勇健。(中略)罗刹云暴恶，亦云可畏。彼皆讹音，梵语正云药叉罗刹娑。’梵语杂名曰：‘罗刹，梵名罗(引)察娑。’慧琳音义二十五曰：‘罗刹此云恶鬼也，食人血肉，或飞空或地行，捷疾可畏也。’玄应音义十八曰：‘罗刹或云啰叉娑，此云护王，若女则名啰叉斯。’ 　　 
