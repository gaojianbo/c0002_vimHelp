(异类)梵语薜荔多Preta，旧译饿鬼。新译鬼。名义集二曰：‘婆沙云：鬼者畏也，谓虚佉多畏。又威也，能令他畏其威也。又希求为鬼，谓彼饿鬼，恒从他人希求饮食，以活性命。’文句四下曰：‘鬼者，胡言阇梨多(阇闭之写误)，秦言祖父。众生最初生彼道，故名祖父。后生者亦名祖父。又悭贪堕此趣，此趣多饥渴，故名饿鬼。亦被诸天驱使，亦希望饮食，故名饿鬼。’鬼之种类极多，或如夜叉罗刹，有通力害人者，或如饿鬼常苦饥渴者。此中六趣中之鬼，是说饿鬼也。见饿鬼条。 　　 
