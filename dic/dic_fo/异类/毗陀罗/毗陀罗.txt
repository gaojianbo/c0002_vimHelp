(异类)又作迷怛罗。西土有咒法，起死尸使去杀人，是名毗陀罗法。十诵律二曰：‘有比丘，以二十九日，求全身死人。召鬼咒尸令起，水洗着衣着刀手中，若心念若口说：我为某故作毗陀罗，即诵咒术，是名毗陀罗成。若所欲杀人，或入禅定，或入灭尽定，或入慈心三昧。若有大力咒师护念救解，若有大力天神守护，则不能害。是作咒比丘，先办一羊。若得芭蕉树，若不得杀前人者，当杀是羊若杀是树。如是作者善，若不尔者，还杀是比丘，是名毗陀罗。’(优婆塞五戒相经所说同)。梵网经下曰：‘咒杀谓毗陀罗等。’同与咸疏注中曰：‘毗陀罗者，西土有咒法。咒死尸令起，谓使鬼去杀人。’毗奈耶一曰：‘鞞陀路婆，鬼着尸也，使起杀人。’慧琳音义三十五曰：‘迷怛罗，唐言起尸鬼也。’案，毗陀罗者，起尸鬼之名也，法众经陀罗尼品谓之韦陀罗，灌顶经所谓弥栗头韦陀罗者是也。梵Vet&amacron;la。 　　 
