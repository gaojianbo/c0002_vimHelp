(异类)又作摩伽罗，摩迦罗Makara，译曰鲸鱼，巨鳌。玄应音义一曰：‘摩伽罗鱼，亦言摩竭鱼，正言摩迦罗鱼，此云鲸鱼，谓鱼之王也。’慧苑音义下曰：‘摩竭鱼，此云大体也，谓此方巨鳌鱼也。’慧琳音义四十一曰：‘摩竭海中大鱼，吞陷一切。’探玄记二十曰：‘摩伽罗鱼者，此云极大之鱼，谓是巨鳌鱼也。’法苑珠林十曰：‘如四分律说：摩竭大鱼，身长或三百由旬，四百由旬，乃至极大者长七百由旬。故阿含经云：眼如日月，鼻如太山，口如赤谷。’ 　　 
