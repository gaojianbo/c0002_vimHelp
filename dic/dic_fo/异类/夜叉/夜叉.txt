(异类)Yak&sdotblw;a，又曰阅叉。新作药叉，夜乞叉。译言能啖鬼，捷疾鬼，勇健，轻捷，秘密等。玄应音义三曰：‘阅叉或云夜叉，皆讹也。正言药叉，此译云能啖鬼，谓食啖人也。又云伤者，谓能伤害人也。’法华玄赞二曰：‘夜叉，此云勇健。飞腾空中，摄地行类诸罗刹也。罗刹，云暴恶，亦云可畏。彼皆讹音，梵语正云药叉罗刹婆。’注维摩经一：‘什曰：夜叉，秦言贵人，亦言轻捷。有三种：一在地，二在虚空，三天夜叉也。’净名疏二曰：‘夜叉者，皆是鬼道。夜叉，此云轻疾。’慧苑音义下曰：‘夜叉，此云祠祭鬼，谓俗间祠祭以求恩福者也。旧翻捷疾鬼也。’梵语杂名曰：‘夜叉，药乞叉。’大日经疏一曰：‘西方谓夜叉为秘密，以其身口意速疾隐秘难可了知故。’ 　　 
