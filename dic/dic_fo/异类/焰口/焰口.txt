(异类)饿鬼名。阿难独坐静室，其夜三更，见一饿鬼，名焰口。身体枯瘦，咽如针，口吐火焰。告阿难曰：却后三日汝命尽，将生饿鬼中。阿难恐，问免苦之方便。鬼曰：汝明日为我等百千饿鬼及诸婆罗门仙人等各施一斛食，且为我供养三宝，则汝得增寿，我得生天。阿难以白佛。佛即说陀罗尼曰：诵此陀罗尼，能使无量百千施食充足。见焰口饿鬼经。焰口亦名面然。 　　 
