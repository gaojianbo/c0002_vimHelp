(异类)K&rdotblw;k&amacron;la，又作俱力迦罗，俱哩迦，古力迦，俱哩剑，律迦，加梨加。迦罗迦等。龙名。俱力迦罗，译曰作黑。迦罗，译曰黑。即黑色之龙。以此龙缠剑之形，为不动明王之三昧耶形。俱利迦罗龙王经曰：‘时不动明王智火大剑，变成俱利迦罗大龙有四支。’不动使者秘密法曰：‘于壁上，画一剑。以古力迦罗王，绕此剑上，龙形如蛇。’立印仪轨曰：‘以俱哩迦龙，缠交于剑上。’底哩三昧耶经曰：‘画律迦大蛇，缠剑上，剑围绕画火焰。’大日经曰：‘俱利剑龙。’胜天般若经曰：‘加梨加龙。’玄应音义三曰：‘迦梨迦龙，又云迦罗迦龙，此译云黑龙也。’净严之不动明王瑜伽要钞曰：‘俱力迦罗，作黑之义也。’ 　　 
