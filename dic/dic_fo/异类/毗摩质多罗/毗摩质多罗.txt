(异类)Vimalacitra，新云吠摩质呾利。阿修罗王之名。译曰净心，绮画，宝饰等。娶干闼婆之女，生舍脂夫人，嫁于帝释，即帝释之舅也。法华文句二曰：‘毗摩质多，此云净心。亦云种种疑，波海水出声。名毗摩质多，即舍脂父也。观佛三昧云：索干闼婆女生舍脂，帝释业力，令其父居七宝殿，纳为妻。’法华玄赞二曰：‘梵云吠摩质呾利，此云绮画，明文其身。或云宝饰，用冠其服。云毗摩质多罗，讹也。此为最大，天帝释之妇公，舍支之父也。说此因缘如宗轮疏。’二十唯识述记下曰：‘吠摩质呾利王者，旧云毗摩质多罗，阿修罗王者也。天帝释设支夫人之父也。此云绮饰，或云彩画。’ 　　 
