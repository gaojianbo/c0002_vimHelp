(异类)Nanda－upananda，摩竭陀国兄弟二龙王之名也。法华文句一曰：‘难陀此云欢喜，跋难陀此云善欢喜，兄弟常护摩竭陀国。’法华经光宅疏一曰：‘难陀者译言欢喜，跋难陀者为善欢喜也，变为人形，佛边听法。于人有染润之恩，见人皆欢喜也。’愚案跋为优波或邬波或优婆之约音，有小或亚或近之义，难陀为大龙，跋难陀为小龙，或又名兄弟，又名主从也。髻设尼，乌波髻设尼，世罗，乌波世罗等，其例甚多。大疏五曰：‘第二重厢曲之中置二龙王，右曰难陀，左曰跋难陀。首上皆有七龙头，右手持刀，左手持罥索，乘云而住。’同疏十曰：‘难陀跋难陀守门二龙王真言：难徒。以初难字为体，是观(似欢字之误)义也，即观离观而住于中，自通达已，以利众生也。拔难陀庾，拔字声势有邬波音。’增一阿含经二十八曰：‘难陀优槃难陀龙王之所造。’智度论三十二曰：‘如难陀婆难陀龙王兄弟，欲破舍婆提城，雨诸兵杖毒蛇之属。’华严经六十四曰：‘难陀优婆难陀。’慧苑音义下曰：‘难陀此云欢喜也，优婆此云近也。’[囗@又](人名)Nanda－upananda，六群比丘之中有二比丘，萨婆多论谓之难陀跋罗陀。毗奈耶杂事谓之难陀邬波难陀。可准龙王之名而解之。 　　 
