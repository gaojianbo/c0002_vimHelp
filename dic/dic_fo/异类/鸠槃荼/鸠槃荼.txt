(异类)Kumbh&amacron;&ndotblw;&ddotblw;a，又作弓槃荼、究槃荼、恭畔荼、拘槃荼、俱槃荼、吉槃荼、拘辨荼、鸠满拏。鬼名。啖人精气之鬼。译作瓮形鬼、冬瓜鬼。南方增长天王之领鬼。探玄记二曰：‘鸠槃荼，依正法华经，名厌眉鬼。啖人精鬼等，亦名冬瓜鬼。王名毗楼勒，此云增长王，是南方天王。领二部鬼：一名鸠槃荼，二名薜荔多，从所领为名。’慧苑音义上曰：‘鸠槃荼，此云阴囊，亦曰形印，谓此之类阴囊。状如冬瓜，行时擎置肩上，坐时即便据之，由斯弊状，特异诸类，故从之为名。旧云冬瓜者，以其事猥而不显故，使人谬解耳。’玄应音义二十一曰：‘究槃荼，或作恭畔荼，又作弓槃荼，皆一也。此云瓮形，颇似冬瓜也。’圆觉经曰：‘尔时有大力鬼王，名吉槃荼，与十万鬼王，即从座起，顶礼佛足。’梵语杂名作‘鸠满拏’。后因用以喻妇人老丑之状。唐任镶畏妻。杜正伦讥弄之。镶曰：妇当畏者三。少妙之时。如生菩萨。及儿满前。如九子魔母。至五六十时。傅施妆粉。或青或黑。如鸠槃荼。见御史台记。 　　 
