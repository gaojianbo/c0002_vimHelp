(杂语)资持记下三之三曰：‘贤愚经六云：佛在舍卫，放钵国长者，有子名富奇那，后出家证阿罗汉。化兄羡那，造旃檀堂请佛。各持香炉，共登高楼。遥望只桓，烧香归命。会佛及圣僧，香烟乘空在佛顶上，作一烟盖。佛知即语神足比丘同往。’僧史略中曰：‘经中长者请佛，宿夜登楼，手秉香炉，以达信心。明日食时，佛即来至。故知香为信心之使也。’ 　　 
