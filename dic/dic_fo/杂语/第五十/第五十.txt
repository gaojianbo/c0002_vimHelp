(杂语)谓人闻法华一偈一句次第教他第五十人之功德也。随喜功德品曰：‘若人于法会，得闻是经典。乃至于一偈，随喜为他说。如是展转教，至于第五十。最后人获福，今当分别之。如有大施主，供给无量众。具满八十岁，随意之所欲。见彼衰老相，发白而面皱。齿疎形枯竭，念其死不久。我今应当教，令得于道果。即为方便说，涅槃真实法。世皆不牢固，如水沫泡焰。汝等咸应当，疾生厌离心。诸人闻是法，皆得阿罗汉。具足六神通，三明八解脱。最后第五十，闻一偈随喜。是人福胜彼，不可为譬喻。如是展转闻，其福尚无量。何况于法会，初闻随喜者。’ 　　 
