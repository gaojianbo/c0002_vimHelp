(杂语)华藏世界本就释迦之果报而说者，其实通于诸佛，弥陀之极乐，亦即佛藏世界也。探玄记三曰：‘三世诸佛，严华藏界，皆与此同。’秘藏记本曰：‘华藏界义，华者理也，理遍法界，藏诸法于其中，故曰华藏。是华藏世界者。最上妙乐在其中，故曰极乐。当知极乐与华藏，虽名异而非异所。’秘藏记钞六曰：‘天亲净土论，极乐国土名华藏世界，是其证也。以莲华成国土，故云华藏。受最上妙乐，故曰极乐，是一处异名也。’世亲净土论曰：‘入第三门者，以一心专念作愿生彼修奢摩他寂静三昧行故，得入莲华藏世界。’ 　　 
