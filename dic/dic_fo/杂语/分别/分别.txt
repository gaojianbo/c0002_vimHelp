(杂语)思量识别诸事理曰分别，是为心心所之自性作用，故以为心心所之异名也。法华经曰：‘思量分别之所能解。’发智论一曰：‘法归分别，圣归涅槃。’成实论三曰：‘法归分别，真人归灭。’唯识述记七末曰：‘言分别者，有漏三界心心所法，以妄分别为自体故。’俱舍光记二十曰：‘毗婆阇(Vibh&amacron;jya)名分别。’三界之心心所以虚妄之分别为自性，即妄于无我无法之上，而分别我法也，故称之为分别之惑，断此分别之惑，谓之无分别慧。慈恩寺传七曰：‘菩萨以分别为烦恼，而分别之惑坚类金刚，唯此经所诠无分别慧，乃能除断，故曰能断金刚般若。’ 　　 
