(杂语)称经句之偈颂曰贯华，其散文曰散华。见贯华条。文句一曰：‘佛赴缘作散华贯花两说。’[囗@又](仪式)为供养佛而散布花也。无量寿经下曰：‘悬缯燃灯，散华烧香，以此回向，愿生彼国。’[囗@又]显密法要之式，有散华之仪，在显为四个法要之一、在密为二个法要之一。于梵呗之后行之，盛樒叶于华筥，咏伽陀而散之也。此有次第散华与行道散华二种。各立其座而不行道，但由头人次第咏伽陀而散花者，曰次第散华，行道作者，曰行道散华。其伽陀有种种，愿我在道场，香花供养佛之次，天人此界多闻室。逝宫天处十方无。丈夫牛王大沙门。寻地山林遍无等。谓之释迦散华，稽首天人所恭敬。阿弥陀仙两足尊，在彼微妙安乐国，无量佛子众围绕，谓之弥陀散华。药师琉璃光如来，大慈大悲照光明，良与法药救众生。故我稽首琉璃光，谓之药师散华，难坏大力念怒身。善哉善哉麾尼王！降伏魔鬼难伏者。是故我今稽首礼，谓之毗沙门散华，归命毗卢舍那佛。身口意业遍虚空，演说如来三密门。金刚一乘甚深教，谓之大日散华。见说法明眼论钞上，诸法会仪则上等。 　　 
