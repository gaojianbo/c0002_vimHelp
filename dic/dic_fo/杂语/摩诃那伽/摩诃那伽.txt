(杂语)Mah&amacron;n&amacron;g&amacron;，译曰大无罪，大龙象。阿罗汉及佛世尊之德号。智度论三曰：‘摩诃言大，那名无，伽名罪。阿罗汉诸烦恼断，以是故名大无罪。复次那伽或名龙，或名象，是五千阿罗汉，诸阿罗汉中最大力，以是故言如龙如象。水行中龙力大，陆行中象力大。’大日经疏五曰：‘摩诃那伽是如来别号，以现不可思议无方大用也。’可洪音义一曰：‘摩诃此言大，那伽此云龙，亦云象，合而言之即云大龙象也。谓世尊为大龙象者，以彼有大威德，故以譬之。’ 　　 
