(杂语)N&amacron;ga，梵语，那伽。译曰龙。又译象。诸阿罗汉中，修行勇猛，有最大力者，佛氏称为龙象。盖水行龙力最大，陆行象力最大，故以为喻也。涅槃经二曰：‘世尊我今已与大龙象菩萨摩诃萨，断诸结漏，文殊师利法王子等。’旧华严经七曰：‘威仪巧妙最无比，是名龙象自在力。’智度论三曰：‘那伽，或名龙，或名象。是五千阿罗汉，诸阿罗汉中最大力，以是故言如龙如象。水行中龙力大，陆行中象力大。’中阿含龙象经说唯佛大龙象。[囗@又]象之大者曰龙象。如马之美者曰龙马。维摩经不思议品曰：‘譬如龙象蹴蹋非驴所堪。’注曰：‘肇曰：象之上者为龙象也。’同嘉祥疏曰：‘此言龙象者只是一象耳，如好马名龙马，好象云龙象也。’又僧之敬称。禅门言：‘西来龙象’，‘法筵龙象众’等。 　　 
