(杂语)Vitastf，尺度名。又名一磔手、一张手、一折手，张中指与大指之长也。又搩字，作磔、[操-品+(丽-鹿)]、[攗-鹿+(牙*牙)]、析。字典曰：‘搩陟格切，音磔。手度物也。’同曰：‘磔陟格切，音摘，张也、开也。’玄应音义曰：‘磔，古文[序-予+乇]同，知格反，通俗文，张申曰：磔，广雅，磔张也，开也。炘曰：古文[序-予+乇]当作厇。玉篇云：厇亦作磔，开厇也。’然则搩磔二字可通用。他皆假借。行事钞中曰：‘佛搩手，尺量不定。今总会诸部，校勘是非。僧祇佛搩手长二尺四寸，明了论同之。善见云：中人三搩手长佛一搩手。多论云：佛一搩手凡人一肘半。五分佛搩手长二尺。’行事钞下曰：‘今依五分，佛一搩手，长二尺。准唐尺者，则一尺六寸七分强。’详于资持记中二之一，下一之二。名义集三曰：‘磔周尺，人一尺，佛二尺。’释氏要览上曰：‘佛一搩手，长二尺四寸。’壒囊钞十五曰：‘一[操-品+(丽-鹿)]手者八寸。(中略)智证之杂记云：一[操-品+(丽-鹿)]者，散舒中大两指以为一析。’ 　　 
