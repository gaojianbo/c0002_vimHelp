(杂语)&Sacute;&amacron;kyamuni，又云释迦文，释迦文尼。释迦者姓也，为刹帝利种之一族，本称瞿昙氏，后分族而称释迦氏。总有五名。见瞿昙条。释迦译曰能。能者能力也。法华玄赞曰：‘释迦能姓。’慧苑音义下曰：‘释迦能也，种族望称也。’释迦谱一曰：‘释迦，释义齐云能，瑞应本起亦云释迦为能，其解是同。’牟尼者又云文尼。译言寂，寂嘿，又译仁，忍，满，儒等。身口意三业，离诸过而静寂之义也，是为尊称内外诸圣德行之号。金七十论所谓：‘牟尼依悲说’者，指迦毗罗仙人也。法华玄赞曰：‘牟尼寂号也，今略云文。’慧苑音义下曰：‘牟尼此云寂默也，德行之号。’大日经疏十三曰：‘牟尼是佛都号也。’(见牟尼条)。太子瑞应本起经上注曰：‘释迦文天竺语，释迦为能，文为儒，义名能儒。’修行本起经上注曰：‘释迦文，汉言能仁。’然则释迦牟尼翻能寂者为正翻，译能儒，能仁，能满等者乃义译也。 　　 
