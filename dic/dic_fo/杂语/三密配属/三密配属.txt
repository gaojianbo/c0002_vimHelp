(杂语)天台以轨统收一切之三法。真言以胎藏界之三部又三众摄属一切之三法。今于三密记三法，则一、佛部者，身密也，佛为身体，故配于身。莲华部者语密也，莲华部之主为阿弥陀，阿弥陀主说法断疑之德，故以语配于莲华部。金刚部者意密也，金刚部为智慧，意者心法了知，故以意配于金刚部。二、法身者语密也，语为文字言语，是名法文身，故以之配于法身，般若配于意密。解脱者身密也，为解脱理智具足之果德，故配于身密。三、佛宝者身密也，是如上三部之佛部，法宝者语密也。语者说法，故配于法宝。僧宝者意密也。意为心法，心法者无碍一味，故配于僧宝，以僧翻和合故也。见秘轨钞六。 　　 
