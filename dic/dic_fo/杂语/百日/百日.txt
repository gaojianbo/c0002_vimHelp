(杂语)北史胡国珍传曰：‘诏自始薨至七七，皆为设千人斋。百日，设万人斋。’王元威传曰：‘献文百日，元威自竭家财，设四百人斋。’万斯同群经杂说曰：‘汉明帝营寿陵之诏，有云过百日惟四时设奠。百日之说，始见于史。意者尔时佛法初入，明帝即用其教耶。开元礼卒哭篇注，有古之祔在卒哭，今之百日也，二语。此可为唐用百日之据。’ 　　 
