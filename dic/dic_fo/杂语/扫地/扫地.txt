(杂语)扫地有五德。毗奈耶杂事曰：‘世尊在逝多林，见地不净，欲令彼乐福众生于胜田中植净业故，即自执彗欲扫林中。时舍利子、大目犍连、大迦叶波、阿难陀等诸大声闻，见是事已，悉皆执彗共扫园林。时佛世尊及圣弟子扫除已，入食堂中就座而坐。佛告诸苾刍：凡扫地者有五胜利，云何为五？一者自心清净，二者令他心净，三者诸天欢喜，四者植端正业，五者命终之后当生天上。’ 　　 
