(杂语)于神咒之法不食盐也。五部律二十六曰：‘有诸比丘，诵咒时，不啖盐，不眠床上，称言南无伽神婆。生疑我将无堕异见受余师法耶？以是白佛。佛言神咒法尔，但莫堕其见。’穰麌利童女经曰：‘修行者欲成就此法者，先断五辛，亦不食盐，不食油。断语。于一静处，三时澡浴，三时澡衣。结印诵随心真言满一万遍，则行法成就。’盖断盐者减食欲之意也。 　　 
