(杂语)Lak&sdotblw;a，密教说念诵陀罗尼之数，谓之三落叉。落叉原为数名，十万曰落义。以十万为一亿，则三落叉译作三亿，是乃一往浅略之释也。若依其深秘之释，则落叉为相之义，见之义，三落叉者见字与印及本尊三平等实相之叉也。又于身口意三业各见瑞相之义也。又时分之义，晨午昏三时或寒热雨三分，谓之三落叉。大日经疏十七曰：‘落叉者，若浅略说是十万遍。今此不尔，落叉是见也。若见实之时此真言行即得终竟，不然无有中息之义，非如世持诵者剂尔所。(中略)亦是成就义也。行者心住三昧得见本尊，寂止正定，假使妙高山王崩坏震动尚不能间动其心。(中略)又落叉是垛义，如射中齐也。如首楞严文殊经习射义，若住谛理任运相应，是落叉义也。’大日经疏二十曰：‘三落叉是数，数是世间也。出世间，落叉是见三相，谓字印本尊。’又‘落叉梵音，是相义，亦是见义也。’演密钞十曰：‘又落叉是时分，即晨午昏等时。寒热雨等分名三落叉。又落叉是现相，即暖烟光三种相现也。又落叉是增益等，谓暖相现即作息灾，烟相现即作降伏，光相现即作增益。’ 　　 
