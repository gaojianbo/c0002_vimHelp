(杂语)子者种子也。种子所生之果，谓之子果。果所生之种子，谓之果子。因而五蕴之果报。为过去烦恼所生之果，谓之子果。小乘之阿罗汉尚未断之。入无余涅槃乃永无之。又依今生烦恼有未来之报果，谓之果子。阿罗汉无来世之果报，故无果子。如来之现报，如小乘之有子果，无生报(后生之报)，后报(后后之报)者，犹如小乘之无果子也。止观六曰：‘大经得无上报者，有现报，故名无上报。无生后，故言佛无报。大经亦云子果果子，以现报故，即如子果。无后报故，不名果子。’ 　　 
