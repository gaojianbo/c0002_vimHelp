(杂语)又作四园，忉利天之王，帝释所居善见城外四面之庭苑也。一众车苑，在东方，此苑中随天之福力而现种种之车。二粗恶苑，在南方，旧作粗涩园。天欲战时，随其所应而现甲仗等。三杂林苑，在西方，诸天入中而所愿皆同，共生胜喜。四喜林苑。旧云欢喜园。极妙之欲尘，殊类皆集，历观无厌。如是四苑，形皆正方，一一周千由缮那，中央各有一如意池，功德水充满其中随欲而现妙华，宝舟，妙鸟，一一奇丽，种种庄严。见婆沙论一百三十三，俱舍论十一。 　　 
