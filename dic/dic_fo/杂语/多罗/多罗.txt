(杂语)T&amacron;r&amacron;，又作呾啰。译曰眼，眼瞳。苏婆呼经下曰：‘多罗，此云妙目精。’大日经疏五曰：‘多罗，是眼义。’不空罥索心咒王经中曰：‘多罗，周云瞳子。’梵语杂名曰：‘眼睫砂吃刍钵呾啰。’演密钞七曰：‘呾啰，此译云眼。’[囗@又](植物)T&amacron;la，树名。译曰岸树，高竦树。玄应音义二曰：‘多罗按西域记云：其树形如棕榈，极高者七八十尺，果熟则赤，如大石榴，人多食之。东印度界其树最多。’慧苑音义上曰：‘其形似棕榈树也，体坚如铁，叶长稠密，纵多时大雨其叶荫处干若屋下，又或翻为高竦树也。’此树干中断，则不再生芽，依之而中譬比丘犯波罗夷之重罪。楞严经六曰：‘是一颠迦销灭佛种，如人以刀断多罗木，佛记是人永殒善根，无复知见。’俱舍论曰：‘大师此中立如是喻，如多罗树，若被断头，必不复能生长广大，苾刍等犯重亦然。’ 　　 
