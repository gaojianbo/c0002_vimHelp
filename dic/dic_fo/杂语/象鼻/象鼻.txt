(杂语)讥下垂衣之一角者。毗奈耶十曰：‘着泥洹僧不得如象鼻，如象鼻者不应戒行。’注曰：‘其一角当前下垂。’凡着袈裟之法，袈裟右上角搭于左肩上，而垂于后。若置之于肘上或垂于胸前者，此为象鼻之相，不如法也。毗奈耶十曰：‘不得垂三衣前角着，著者不应戒行。’注曰：‘不抄着肩上，垂之臂上肘前。’行事钞下之一曰：‘以垂臂上名象鼻也。’寄归传二曰：‘以衣右角宽搭左肩，垂之背后，勿安肘上。’又曰：‘袈裟角垂，正当象鼻。梵僧纵至，皆亦雷同。良为绢滑堕肩，遂令正则讹替。后唐三藏来传搭肩法。然而古德嫌者尚多。党旧之迷，在处皆有。’ 　　 
