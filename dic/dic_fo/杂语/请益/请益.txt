(杂语)和尚先有所与，复请余分，谓之请益。其法，学者若愿请益，则先禀烧香侍者，侍者通于住持，若允，则因住持之指挥，定时。多为定钟后。侍者于方丈秉烛烧香，引入参学者而出外，或依住持之命，立于椽之左。参学者于当面问讯烧香，大展九拜，收具进云：某为生死事大，无常迅速，伏望和尚慈悲，方便开示。肃而侧立，以闻垂诲。或胡跪，或坐，依住持之指挥。开示了。复烧香大展九拜，是谢因缘也(住持之开示曰因缘，谢开示也)。免则触礼三拜。次于室外向侍者触礼一拜而归寮。见僧堂清规二。 　　 
