(杂语)转梵语而成汉言也。亦作繙译。隋书经籍志曰：‘汉桓帝时，有安息国沙门安静，斋经至洛，翻译最为通解。’宋僧传二曰：‘译之言易也，谓以所有见所无也。’同三曰：‘如翻锦绣，背面俱花但其花有左右不同。’翻译名义集一曰：‘夫翻译者，谓翻梵天之语，转成汉地之言，音虽似别，义则大同。宋僧传云：如翻锦绣，背面俱华，但左右不同耳，译之言易也。谓以所有，易其所无，故以此方之经，而显彼土之法。周礼掌四方之语，各有其官，东方曰寄，南方曰象，西方曰狄鞮，北方曰译。今通西言而云译者，盖汉世多事北方，而译官兼善西语。故摩腾始至，而译四十二章，固称译也。’又卷三曰：‘彦琮法师云：夫预翻译，有八备十条：一诚心受法，志在益人；二将践胜场，先牢戒足；三文诠三藏，义贯五乘；四傍涉文史，工缀典词，不过鲁拙；五[怡-台+禁]抱平恕，器量虚融，不好专执；六沈于道术，淡于名利，不欲高衍；七要识梵言，不附彼学；八传阅苍雅，粗谙篆隶，不昧此文。十条者：一句韵，二问答，三名义，四经论，五歌颂，六咒功，七品题，八专业，九字部，十字声。’ 　　 
