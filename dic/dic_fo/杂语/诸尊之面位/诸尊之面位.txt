(杂语)凡金胎两部之曼荼罗。一曼荼罗之诸尊，皆向大日而坐，例如金刚界五解脱轮之圣众，前右左后虽异，然皆面向大日。又摄真实经中说毗卢遮那如来坐在中，面向东方，东方不动如来，面向西方，四大菩萨亦然。(中略)南方之宝生如来，面向北方，四大菩萨亦然。然现图诸尊，总向行者而坐。是为使行者观念之方便也。演奥钞十三曰：‘问：右为智，故应为金刚部。左为理，故应为莲华部。今相反之如何？答：北以水故为莲华部，南以火故为金刚部。疏第四云：土持中胎藏，水持右方莲华部眷属，金持左方金刚部眷属，木持上方如来果德，火持下方大力诸明。’又曰：‘问：观音右安多罗，左安毗俱胝如何？答：观音有定慧二德，多罗主定德，故置右，毗俱胝主慧德，故置左。例如大日右安莲华部尊，左安金刚部尊。’ 　　 
