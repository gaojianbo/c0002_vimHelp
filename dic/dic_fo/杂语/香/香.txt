(杂语)梵语健达Gandha，译曰香。玄应音义三曰：‘健达，此译云香也。’有情非情之气分一切鼻可嗅者。大乘义章八末曰：‘芬馥名香，此名不足，于中亦有腥臊臭，不可备举，且存香称。’俱舍论一曰：‘香有四种：好香恶香，等不等香，有差别故。’此中以沈水等薰物为六种供养之一。大日经疏十一曰：‘随取华等，以心念加之。如华即以华真言，香以香真言加之。(中略)以如来加持力故，能成不思议业。’此香有涂香末香丸香等之别。 　　 
