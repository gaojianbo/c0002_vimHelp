(杂语)合掌而口问安否也。但敬揖以表问安否之心亦云问讯。僧史略上曰：‘如比丘相见，曲躬合掌，口曰不审者何？此三业归仰也(曲躬合掌身也，发言不审口也，心若不生崇敬岂能动身口乎)，谓之问讯。其或卑问尊则不审少病少恼起居轻利不，上慰下则不审无病恼，乞食易得，住处无恶伴，水陆无细虫不。后人省其辞，止曰不审也。’释氏要览中曰：‘善见论云：比丘到佛所问讯云：少病少恼安乐行否？僧祇律云：礼拜不得如哑羊，当相问讯。’ 　　 
