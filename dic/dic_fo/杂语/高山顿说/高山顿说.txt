(杂语)华严经乃世尊成道最初集高位菩萨最上之说法，犹如日出东天时，先照高山，是谓之高山顿说。高山譬菩萨之机，顿说谓不历次第阶级顿说大乘之法也。玄义一上曰：‘虽高山顿说不动寂场，而游化鹿苑。’八十华严经五十如来出现品曰：‘譬如日光出现时，先照山王次余山，后照高原及大地，而日未始有分别。善逝光明亦如是，先照菩萨次缘觉，后照声闻及众生，而佛本来无动念。’四教仪曰：‘第一顿教者，即华严经也。(中略)此经中云：譬如日出先照高山。’ 　　 
