(杂语)小乘俱舍立八十八，大乘唯识立百十二。八十八者于一切烦恼中贪、嗔、痴、慢、疑、身见、边见、邪见、见取见、禁戒取见之十惑，名为本惑，余悉名随惑。此中小乘贪嗔痴慢之四，通于见修二断，疑与五见者，唯见断也。此见断之十惑，就所迷之谛理而差别为八十八使也。又大乘贪、嗔、痴、慢，与身见、边见之六，通于见修二断，余四者唯见所断也。即苦集灭道之四谛为所迷之真理，迷其真理而起，于欲界为三十二，于色界为二十八，于无色界为二十八，通三界而为八十八也。欲界之三十二者，先迷于苦谛之理而起十惑：一身见，以五蕴假和合之苦 　　 
