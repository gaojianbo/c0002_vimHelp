(杂语)禅家以外道为野狐禅。传灯录曰：‘有老人参百丈禅师云：昔住此山，因错对一语，五百生堕野狐身。’四家玄录曰：‘百丈大智禅师，一老人听法，曰僧住此山，有人问大修行底人，还落因果也无？遂对曰：不落因果，堕在野狐禅。请和尚代一转语。师曰：汝但问。老人便问。师曰：不昧因果。老人大悟曰：今已免老狐身，只在山后住，乞依亡僧例焚烧，岩中果见一死狐，积薪化之。’ 　　 
