(杂语)如来以灭后之佛教有止住于北方之缘，故临灭至北方拘尸那城，于沙罗双树间北首而入涅槃。是北枕之起因也。长阿含经三曰：‘尔时世尊，入拘尸那城，向本生处沙罗双树间，告阿难曰：汝为如来于双树间敷置床座，使头北首而向西方，所以然者，吾法流布，当久住北方。对曰唯然。即敷座令北首。尔时世尊，自四牒僧伽梨，偃右胁，如师子王，累足而卧。’涅槃经后后分上曰：‘尔时世尊，三反入诸禅定，三反示海众已。于七宝床，右胁而卧，头枕北方，足指南方，面向西方，后脊东方。(中略)于其中夜，入第四禅，寂然无声。’ 　　 
