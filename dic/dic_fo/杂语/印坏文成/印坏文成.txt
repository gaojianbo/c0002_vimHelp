(杂语)谓镕蜡作印，置之泥土上，蜡印自然坏，而其迹则显成印文也。安乐集上曰：‘如蜡印印泥，印坏文成，此命断时，即是生安乐国时。’是以印坏喻死，文成譬生，显死生同时也。又摩诃止观九曰：‘过去无明业是蜡，现在父母精血是泥。过去业不住，故各印坏。现在托识，名色具足。故名文成。’是譬十二因缘相续循环之理也。 　　 
