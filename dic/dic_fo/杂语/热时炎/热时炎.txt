(杂语)阳炎也。炎热时，远望旷野，则风尘映日光，生一种之幻影。谓之阳炎。亦曰野马。渴鹿或无智之人，见之为水。以喻一切有为法之虚假不实。智度论六曰：‘焰以日光风动尘故，旷野中如野马，无智人初见谓为水，男相女相亦如是。’涅槃经二十曰：‘如热时灾，愚痴之人，谓之为水。’维摩经观众生品曰：‘如热时灾如呼声响。’见阳焰条。 　　 
