(杂语)&Sacute;loka，又作首卢迦，首卢柯，输卢迦波，室路迦，室卢迦。总算经论文字之名也。三十二字名一首卢(首卢迦为韵文之名，谓一句三十二语为节者。算散文之经，亦依此算法，谓为三千颂十万颂等)。玄应音义十七曰：‘首卢，亦名室路迦；或言输卢迦波，印度数经皆以三十二字为一输卢迦；或名伽陀。’同二十五曰：‘或云首卢迦，或言首卢柯，约凡夫作世间咏者也。此则围陀论中之一数也。’瑜伽伦记五上曰：‘若八字生是处中句，此即四句三十二字名室路迦。经论文章，多依此数。无问长行及偈颂，但满三十二字，旧名首卢。’ 　　 
