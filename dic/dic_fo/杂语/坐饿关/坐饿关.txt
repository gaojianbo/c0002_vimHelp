(杂语)青溪暇笔曰：‘近日一番僧自西域来，不御饮食，日啖枣果数枚而已。所坐一龛，仅容其身。如欲入定，则令人锁其龛门，加纸密糊封之。或经月余，謦欬之声亦绝，人以为化去，潜听之，但闻掐念珠历历。有叩其术者，则劝人少思少睡少食耳。’按释典虽有入定之说，而不必封锁于龛中也。今惟坐饿关者，有似此僧所为，疑此风即从此僧而起。 　　 
