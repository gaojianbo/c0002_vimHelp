(杂语)一说日月星，配观音、势至、虚空藏之三菩萨，以明星为虚空藏之化身。故修虚空藏求闻持法者祈祷明星。虚空孕菩萨经曰：‘于后夜烧香，求彼东方黄白大士，名阿楼那。(中略)东方黄白阿楼那，阎浮提显现之时，彼虚空孕菩萨即随后来。’虚空藏菩萨经曰：‘后夜向东方烧香，请明星曰：明星明星，汝今初出，照阎浮提，大悲护我，可为我白虚空藏菩萨。’虚空藏菩萨神咒经曰：‘明星出时，从座而起，向于明星说如是言：南无阿喽那。南无阿喽那。愿以大悲白大悲虚空藏菩萨。’法华文句一上曰：‘明星天子，是虚空藏菩萨应作。’阿楼那者明星之梵音Aruni也。 　　 
