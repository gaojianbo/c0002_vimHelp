(杂语)Deva，译曰天。如摩诃提婆之译为大天。提婆达多之译为天授是也。[囗@又](人名)又作提波，菩萨名，译作天，后以一目施神，故曰迦那提婆K&amacron;&ndotblw;adeva，伽那者片目之义。或以一目授女子。本执师子国人，龙树之弟子，付法藏第十四祖也。提婆菩萨传曰：‘提婆菩萨，南天竺人，婆罗门种，博识才辩，擅名诸国，而以人不信受其言为忧。其国中有大天神，曰大自在天，有人求愿，能令满足。提婆诣庙求入相见，主庙者言：天像至神，不可正视，又使人百日失心。提婆言：是我所愿见，若不如此，我岂欲见。主庙者奇其志气，使入庙。天像动其眼，怒目视之。提婆问天：神则神矣，何其小也？当以威灵感人，智德伏物。而以黄金自多，动颇梨荧惑人，非我所望。便梯像凿出其眼。观者皆惊异。提婆言：我使汝等知神不假形，情不托形而已。吾既非慢，神亦非辱也。言已而出，其夜备精馔供天神。天神言：汝得我心，人得我形，汝以心供，人以质馈，知而敬我者汝，畏而诬我者人，汝所供馔尽美，唯无我所须，我所乏者左眼，能施我者便可出之。提婆应命以左手出眼与之。天神赞曰：善哉丈夫，真上施也，汝求何愿，我必如汝意。提婆言：我禀明心，不假外质，唯恨悠悠蒙朦，不知信受我言，神赐我愿，必当令我言不虚没。神言：必如愿。于是退诣龙树菩萨，受出家法，剃头法服，周游扬化。时南天竺王信受邪道，沙门亲子不得一见，提婆欲化之，变形为宿卫士，能干事。王见之喜，问其人，提婆言：我是一切智人。王惊异，以种种事验之，果然。于是集国中一切婆罗门使论议，无一敌者，皆剃发为弟子。有一邪道弟子，耻其师屈，自誓汝以口伏我，我以力伏汝。偶见提婆独由禅起经行，以刀决之，五脏委地。提婆言：是我先业所害，非汝也。悟然而化。初以眼施神无一目，时人号曰迦那提婆。’百论疏上之上曰：‘提婆者天也。盖是其本名，末称伽那提婆。伽那者，小一目。以一目施天神，故以为名。复传云：提婆曾乞食。有女人应发道心，于婆提眼生爱。提婆出之示之，但是不净，因以发心，故小一目也。’ 　　 
