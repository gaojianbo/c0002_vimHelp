(杂语)善见律十一谓有一比丘淫欲乱心日夜欲制其心而不能制，自念言我持戒具足，何以舍戒还俗，我宁可取死。是故上耆阇崛山顶投岩取死。佛告诸比丘莫自杀身，杀身者乃至不食亦得突吉罗罪。若比丘病极，若见众僧及看病比丘料理辛苦，自念言：此等正为我故，辛苦乃尔，自观寿命不得久活，而不食不服药，又有比丘自念我病极告，我寿命亦尽，我道迹如在手掌。若见如此，不食死，无罪。 　　 
