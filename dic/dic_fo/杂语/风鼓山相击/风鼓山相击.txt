(杂语)六祖坛经之偈语。风鼓，灾风鼓动也。山相击，须弥崩倒也。因本经曰：‘大三灾时，有大黑风吹使海水两披。取日宫殿，置须弥山半，安日道中，缘此世间有二日出，河渠流竭。其后久久，大风复取第三日出，大恒河竭。四日出，阿耨池竭。五日出，大海干枯。六日出，天下烟起。至七日出，天下洞然。直至梵天。火灾之后，布大黑云，周遍降雨，滴如车轮。无数千岁，其水渐长，至光音天，此水复减。有大风起，鼓动波涛，起沫积聚，自然坚固，变成天宫。七宝校饰。由此有梵天宫。其转灭，依前聚沫。次第成就他化自在天宫。直至成四天下。依前建立。水灾之后，其次久久，大僧伽风至果实天，其风四布吹诸天宫。使诸天宫相拍，碎若粉尘。直至天下诸大山王，相拍亦然。六祖坛经曰：‘劫火烧海底，风鼓山相击。’ 　　 
