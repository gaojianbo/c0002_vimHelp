(杂语)言为他所障蔽也。传灯录十曰：‘福州芙蓉山灵训禅师，初参归宗。问：如何是佛？宗曰：我向汝道，汝还信否？师曰：和尚发诚实言，何敢不信？宗曰：即汝便是。师曰：如何保任？宗曰：一翳在眼，空华乱坠。’此言一障蔽物在眼，则见空华之乱堕，不得认虚空之实性也。空华为空中之花。视为有而无实体者。宗镜录一曰：‘先德云：一翳在目，千华乱空。一妄在心，恒沙生灭。’ 　　 
