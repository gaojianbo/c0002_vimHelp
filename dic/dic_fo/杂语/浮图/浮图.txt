(杂语)Buddha，又St&umacron;pa，又作浮头、浮屠、佛图，旧译家以为佛陀之转音。广弘明集二曰：‘浮图，或言佛陀，声明转也，译云净觉。灭秽成觉，为圣悟也。’南山戒疏一上曰：‘言佛者，梵云佛陀，或言浮陀、佛驮、步陀、浮图、浮头，盖传音之讹耳。此无其人，以义翻之名为觉。’秘藏记本曰：‘浮图，佛也，新人曰物他也，古人曰浮图也。’新译家以为窣堵波(即塔)之转音。智度论十六曰：‘诸聚落佛图精舍等。’西域记一曰：‘窣堵波，即旧所谓浮图也。’瑜伽伦记十一上曰：‘窣堵波者，此云供养处，旧云浮图者，音讹也。’梵语杂名曰：‘浮图，素睹波，塔，制怛里。’世多通用后义。 　　 
