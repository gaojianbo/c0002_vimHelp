(杂语)法华文句记九曰：‘父久先服种智还年之药，父老而若少。子亦久禀常住不死之方，子少而若老。’是法华涌出品，释迦如来指地涌无量之大菩萨，而言为我弟子，弥勒疑言父少子老，举世所不信。此即以譬解其父少子老之意也。释迦既于久远之昔，以服种智之灵药，奏还年之功而少，今日现垂迹之少相，地涌之菩萨，亦久禀常住不死之奇方，故见之如老也。 　　 
