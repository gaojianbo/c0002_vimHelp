(杂语)西藏新志中曰：‘拉萨宫殿之廊壁，尽绘佛像。信徒至此，以头摩之，故黑而生光。宫殿内外道路皆石砌。信徒匍匐过之，以头贴地为尽敬礼，故石道腻如油滑。宫殿周围约七里，一周名曰转格栏，可以祈福除灾。妇女每至午后，共向转格栏一周。每行三步，全身伏地，口诵经语，叉手于顶，右手持牛骨，向头上一画，起行三步，复如前。数日方能一周，始终须三十余里云。’ 　　 
