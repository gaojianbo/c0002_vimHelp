(杂语)西方要决通三阶行者对于净土念佛门之五疑。五疑者：一、厌娑婆欣净土者，凡夫取舍之迷情也，岂得生于净土耶？二、业道如秤，善恶必酬，云何一生造恶不得其果，直得生于净土耶？三、治末世凡夫之曲情，宜以普行普解为宗，别念弥陀，益助长凡情之偏执。岂得免轮回耶？四、三乘之圣众，垂化而应现于娑婆，但宜于此处忏除其罪，今厌此处而向西，岂与大慈结怨耶？五、弥陀之净土，上代上行之人所修，非末代凡愚之所及。今当礼忏地藏菩萨受机教相应之益。尊上机上法，岂得成功耶？要决主一一通之。 　　 
