(杂语)孟郊诗曰：‘垂老抱佛脚，教妻读黄庭。’刘敞中山诗话曰：‘王丞相论沙门道因曰：投老欲依僧。客遽对曰：急则抱佛脚。王曰：投老欲依僧是古诗一句。客亦曰：急则抱佛脚是俗谚全语。上去投，下去脚，岂不的对。王大笑。’张世南宦游纪闻曰：‘云南之南一番国，专尚释教。有犯罪应诛者，捕之急，趋往寺中，抱佛脚悔过，便贳其罪。今谚云：闲时不烧香，急来抱佛脚，乃番僧之语流于中国也。’ 　　 
