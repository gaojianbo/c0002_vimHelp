(杂语)令家屋为比丘得住之净屋，其施主谓之净主。善见律十七曰：‘边房云何结缘净屋？若初建柱时先作坑，以柱近坑，比丘围绕捧柱为僧众作净屋，如是三说，说竟立柱。第二第三第四亦如是说，若说一柱，亦得净屋。若以作屋云何作净？应唤屋主来语言，此屋未净，为汝众徒为净。檀越作此言，此净屋布施众僧从意受用，即为净屋。若先作屋，无屋主，云何作净？若聚落有老宿应唤来，此屋未作净，请为净主。若檀越不解说，比丘应教作此言，此净屋布施众生随意受用，即得作净屋，随意受用，安置饭食，无内宿罪。’ 　　 
