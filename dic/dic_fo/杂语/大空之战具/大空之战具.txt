(杂语)谓金刚杵，羯磨等武器也。为绝待无相之战具，故云大空。又为大空智之所现。故云大空。大日经疏一曰：‘譬如帝释手持金刚破修罗军，今此诸执金刚亦复如是。各从一门持大空战具，能破众生无相之烦恼故以相况也。’演密钞二曰：‘大空，即智也。今此诸执金刚，各从一门内自证智遍一切处破诸众生无明障染义名战具。大空智即战具名大空战具，作持业释。’ 　　 
