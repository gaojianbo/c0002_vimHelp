(杂语)佛涅槃时示于阿修罗等之奇瑞也。涅槃经一曰：‘尔时如来面门所出五色光明，其光明曜覆诸大会，令彼身光悉不复现，所应作已，还从口入。时诸天人及诸会众阿修罗等，见佛光明还从口入，皆大恐怖，身毛为竖，复作是言：如来光明出已还入，非无因缘，必于十方所作已办，将是最后涅槃之相，何其苦哉！’ 　　 
