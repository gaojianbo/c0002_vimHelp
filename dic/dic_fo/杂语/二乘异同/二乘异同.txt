(杂语)法华玄赞五论三同七异，谓三同者：一、同断烦恼障，二、同悟生空之理，三、同得假之择灭无为。七异者：一、声闻根性钝，缘觉根性利，二、声闻依佛而出离，缘觉自觉而出离，三、声闻藉声教，缘觉观法理，四、声闻观四谛，缘觉观十二因缘，五、声闻分四果，缘觉唯一果，六、声闻练根三生乃至六十劫，缘觉练根四生乃至百劫，七、声闻为说法，缘觉现神通。大乘义章十七末辨五同六异，谓五同者：一、见理同，同见生空之理也。二、断障同，同断四住之惑也。三、修行同，同修行三十七道品也。四、得果同，同得尽智无生智之果也。五、证灭同 　　 
