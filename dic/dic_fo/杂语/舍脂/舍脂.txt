(杂语)&Sacute;aci，又作舍支，设施。可爱之义，研之义。慧苑慧琳共以为月之别名者，误也。月之梵名为&Sacute;a&sacute;in。舍脂者，帝释夫人之名。因名帝释曰舍脂钵低&Sacute;acipati，杂阿含四十曰：‘彼释提桓因，名舍脂钵低。佛告比丘：彼阿修罗女，名曰舍脂，为天帝释第一天后。是故帝释名舍脂钵低。’玄应音义二十五曰：‘设支，旧言舍脂，此云能缚。谓女人若可爱，能生男子染着，通名设支。’慧苑音义一曰：‘舍支，正云设施，谓月之别名。帝释夫人，取为号也。’华严经一曰：‘帝释夫人，阿修罗女，名曰舍支，于一音中出千种音。’慧琳音义二十六曰：‘舍支，月之别名，阿修罗三女，帝释夫人，古云净量。’ 　　 
