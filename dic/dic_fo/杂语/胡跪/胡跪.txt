(杂语)胡人跪坐之法也。此中有左跪，互跪，长跪三种。左跪者，右膝着地，其足指竖地，右股置空，竖左膝，左足踏地。是战战而表敬意之意。经中所谓右膝着地也。此为正仪。归敬仪曰：‘言胡跪者，胡人敬相，此方所无。存其本缘，故云胡也。’又曰：‘佛法顺右，即以右膝拄地右[骨 委]在空，右指拄地。又左膝上戴，左指拄地，使三处翘翘曲身前就，故得心有专至，请悔方极。’慧琳音义三十六曰：‘胡跪，右膝着地，竖左膝危坐，或云互跪也。’ 　　 
