(杂语)横与竖也。与纵横同。次第曰竖，不次第曰横，又亘于时间曰竖，空间曰横。例如法华文句九曰：‘若但性德三如来是横，修德三如来是纵。先法次报后应，亦是纵。今经圆说不纵不横三如来。’又选择决疑钞三曰：‘若横若竖，具足三心，而行念佛者，百千皆生，万无一失。’皆有次第不次第之意味也。显名钞曰：‘光明无量者，横显十方利益无边，寿命无量者，竖示三世化导无限。’是取时间空间之意也。 　　 
