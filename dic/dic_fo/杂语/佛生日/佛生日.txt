(杂语)释迦如来诞生之日也。经论记佛生之月日有二月八日与四月八日之二说，其中多以周历建卯四月八日为正当。长阿含经四曰：‘二月八日佛出生。’灌佛经曰：‘十方诸佛皆用四月八日夜半时生。’萨婆多论曰：‘二月八日生。’瑞应经曰：‘四月八日生。’俱舍宝疏二会通之谓以立正有异之故。婆罗门国以建子为正，此方先时以建寅立正，建子之四月，即建寅之二月也。是印度与周正同，以子月为正。故彼四月，即当于此方古代以寅月为正之夏正二月，故月日同时也。然今虽用夏历，而以四月八日为佛生日。 　　 
