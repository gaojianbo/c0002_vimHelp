(杂语)智度论二曰：‘佛入灭时，阿泥楼驮比丘，使阿难请问四事：一佛灭度后，诸比丘等以何为师？二诸比丘依何住？三恶性比丘云何共居？四一切经首置何字？佛答：乃至一切经首置如是我闻等言。’法华文句记一曰：‘通序元起由阿泥楼豆令阿难问佛。’私志记一曰：‘摩耶、大悲、涅槃后分、及阿含经，皆明此事，而大悲经明优婆离教阿难问，其余经论皆云阿泥楼豆教问。’(阿泥楼驮，阿泥楼豆，阿[少/(兔-、)]楼驮，同一梵语也)。 　　 
