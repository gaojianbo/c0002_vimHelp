(杂语)又曰五轮投地。投五处于地，为敬礼之最上者。行事钞下之三曰：‘地持当五轮至地作礼。阿含云：二肘二膝顶名轮也。亦云五体投地。先正立已合掌，右手褰衣，屈二膝已，次屈两手以手承足，然后顶礼。起顶头次肘次膝，以为次第。’楞严经曰：‘阿难闻已，重复悲泪，五体投地，长跪合掌，而白佛言。’今亦用为倾倒备至之意。 　　 
