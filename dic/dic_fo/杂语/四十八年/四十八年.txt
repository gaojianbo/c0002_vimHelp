(杂语)涅槃经一有云：旧医告新医言：汝给使于我四十八年，则将传我法。诸师解释之有种种，智者有二义：一云法华已前犹是外道弟子，故曰四十八年。一云四禅四空四无量心之世间十二禅各有自行化他赞法赞者之四者，故成四十八。开善云四禅四空之八禅，各有六行观之六法，故为四十八。章安云：有空等四见各有因成假等三假，一假各有四句，故三假合为四十八。若依阿含经之说：则外道必先四十八年供给走使，而后与法，今文正当于旧医之法，新医权同于旧医之法，随而名为走使。见辅行九之一。 　　 
