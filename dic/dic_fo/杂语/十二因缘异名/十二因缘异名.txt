(杂语)一名十二重城。五句章句经曰：‘一切众生常在长狱，有十二重城围之，以三重棘篱篱之。’三重棘篱即三界，又名三世，十二重城即十二因缘也。一名十二率连。增一阿含经四十曰：‘佛自看比丘病，因责诸比丘言：汝为何事而出家耶？为畏王等故欲舍十二率连。’三世系续，故名率连。一名十二轮。辅行三之三曰：‘十二轮者，大璎珞文，展转不穷，犹如车轮。’按文在本业，非大璎珞，今检大璎珞未见此文。一名十二棘园。妙玄二本曰：‘亦名十二重城，亦名十二棘园。’是依五句章句经棘篱之语也。 　　 
