(杂语)摩诃迦罗之译，有大时与大黑二者。而大时之解，能尽神力之程。是为本义。大黑宜为傍义。大日经疏有阎魔之后黑闇女为摩诃迦罗，称为闇夜神之一义。此黑义虽可为本义。然无关于今之大黑神。然则其黑色如寄归传所言，以油拭之，其像自然而黑无关于迦罗之本义可知。用香油涂体。以拂身之邪热。印度一般之习也。但以之为降魔神，照密教之本义，则黑色不惟为降魔之色，胎藏界曼陀罗安置此天于北方，故黑色又与其神体相应者也。 　　 
