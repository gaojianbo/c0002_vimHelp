(杂语)文殊司一切如来之智慧，无相之智德不染着法，故胎藏界之文殊，左持青莲以表之。能断烦恼，故金刚界之文殊，右持利剑以表之。大日经疏五曰：‘青莲华是不染着诸法三昧，以心无所住故即见实相。’真实经曰：‘我今右手执大利剑能断一切众生烦恼。’理趣经曰：‘文殊以自剑挥斫一切如来。’同释曰：‘智增上菩萨用四种文殊般若剑断四种成佛智能取所取障碍。是故文殊现挥斫四佛臂也。’ 　　 
