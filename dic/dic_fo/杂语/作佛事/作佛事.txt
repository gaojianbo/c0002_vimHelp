(杂语)五代史石昂传曰：‘禁其家不可以佛事污吾先人。’宋史穆修传曰：‘母死不饭浮屠，不为佛事。’儒林公议曰：‘马元居丧不为佛事，但诵孝经而已。’元史曰：‘文宗纪至顺元年，中书省言近岁帑廪空虚，其费有五：一曰作佛事。’顺帝纪至元二十二年，李士瞻疏时政二十条，一曰省佛事，以节浮费。按，元典章，皇庆元年，旨云：今后但做好事处，只与素茶饭。所谓好事，即佛事也。 　　 
