(杂语)世尊尝分半座使迦叶坐，是二乘与佛同解脱床之义也。华手经一曰：‘世尊遥命之曰：善来迦叶，久乃相见，汝当就此如来半座。佛移时大千世界六反震动。’杂阿含四十一曰：‘告摩诃迦叶：善来迦叶，于此半座。我今竟知谁先出家，汝耶我耶？’佛本起经下曰：‘善来迦叶，豫分半床。’又多宝如来分多宝塔中半座，使释迦如来坐之。见法华经见宝塔品。 　　 
