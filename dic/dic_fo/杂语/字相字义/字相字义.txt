(杂语)凡解真言分字相字义二段，以初释字相后解字义为法。字相之释，通于显教，字义之释，为密教特有之深义，例如释阿字为无，非，不，是字相也，又如释诃字是因缘之义，是字相也，如释阿为本不生之义，诃为因不可得之义，是字义也。而不可得即阿字本不生之义。故无论如何之字，入之于阿字门，释为‘何何不可得。’则为字义释。此字义释，契当于三论之无方释，天台之观心释也。字母释曰：‘世人但知彼字相，虽日用而未曾解其义。如来说彼实义，若随字相而用之，则世间之文字也。若解实义，则出世陀罗尼文字也。’[囗@又]密教言之。不知阿字，伊字等文字之义理，字与义各别，谓之字相，字与义相应，谓之字义。即就&DF-8750;字言之，如&DF-8750;字乃作业之意，为字义，谛观&DF-8750;字为作业不可得，到达宇宙之真义，谓之字义。吽字义曰：‘一切世间知如是字相，未曾解字义，是故为生死之人。如来知如实实义，所以号大觉。’此有四重之义：一重，字相者字之形状，字义者字之意味。此为有文无义，有文有义，即知&DF-8750;字之形知&DF-8750;字为作业也。二重，固执&DF-8750;字为作业，乃字相，诠为作业可得，乃字义。三重，&DF-8750;字虽诠为作业不可得，然有能诠之体与所诠之理，是为字相，观能诠所诠一致不二，乃为字义。四重，能所虽一致，然有相分齐者，为字相，字义者万法历然，声字即显实相之实义，指法尔无作之境界。 　　 
