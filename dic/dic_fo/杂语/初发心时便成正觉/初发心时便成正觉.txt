(杂语)晋华严经梵行品曰：‘初发心时便成正觉，知一切法真实之性，具足慧身不由他悟。’是为显华天两宗圆顿极意之经文。然华天于此文异其义，天台谓初发心者初住也，便成正觉者，破一分无明而现八相成佛之作用也，是为圆教初住成佛之意。华严谓若约于寄位而显，则始自十信乃至佛地，虽有六位不同，然得一位随得一切位，相即相入，主伴圆融，故于经中十信之满位得一切位及佛地，此谓之信满成佛。是于初心成究竟之正觉也。 　　 
