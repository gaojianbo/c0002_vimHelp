(杂语)止观一之一曰：‘论曰：我行无师保。经云：受莂定光。’同辅行曰：‘智度论第二云：我行无师保志一无等侣，积一行得佛，自然增其道。增一第十五云：阿若等五人问师，佛师为是谁？佛答曰：我亦无师保，亦复无等侣。独等无过者，冷而无复温。那先经云：佛无道成道，自悟一切法。法华云：佛智无师智，次受莂等者如瑞应云。’下文会之曰：‘然无师之与记莂，约事虽异，其理不二，在因必藉师保。果满称为独悟。’问最初之一佛有师否耶？答无师，唯依真如之妙薰而自发灵智也。 　　 
