(杂语)智度论七曰：‘诸坐法中，结跏趺坐，最安稳不疲极，此是坐禅人坐法。(中略)此是禅坐，取道法坐，魔王见之，其心忧怖。(中略)见画跏趺坐，魔王亦愁怖，何况入道人，安坐不倾动。’嘉祥法华义疏二曰：‘结跏趺坐，是诸佛常坐之法。作此坐者，身端而心正也。’行事钞下之三曰：‘萨婆多云：加趺坐者，将正心故。’秘藏记钞四曰：‘结跏趺坐，其形方形也。方形主不动转德，故入道时殊用此坐法也。’ 　　 
