(杂语)梵天王顶髻作螺形，故曰螺髻梵王。在维摩会上与舍利弗问答。维摩经佛国品曰：‘尔时螺髻梵王，语舍利弗：勿作是念，谓此佛土以为不净，所以者何？我见释迦牟尼佛土，清净如自在天宫。舍利弗言：我见此土，丘陵坑坎，荆棘沙砾，土石诸山，秽恶充满。螺髻梵王言：仁着心有高下，不依佛慧，故见此土为不净耳。舍利弗！菩萨于一切众生意皆平业，深心清净。依佛智慧则能见此佛土清净。于是佛以足指按地，即时三千大千世界，若干百千珍宝严饰，譬如宝庄严佛无量功德宝庄严土。’净心诫观曰：‘德如螺髻梵，去处见西方。’ 　　 
