(杂语)文殊与普贤为两胁侍，文殊为左之侍者。净名玄四曰：‘文殊既是释迦左面侍者，此土行最高。’释门正统曰：‘若以菩萨人辅，则文殊居左普贤居右。’是由胜劣之次第，故文殊为左(即上)，普贤为右(即下)也，若依知行理智定慧等法门时则普贤当在左文殊当在右。以文殊司诸佛之智德，普贤司诸佛之定慧也。故一处以文殊弥勒为两胁侍，以文殊置右弥勒置左。文殊师利法宝藏陀罗尼经曰：‘于佛右边画文殊师利，如童子相貌，顶戴宝冠，于释迦牟尼佛左边画弥勒菩萨。’ 　　 
