(杂语)为法恩碎其身粉其骨也。证道歌曰：‘粉骨碎身未足酬。’止观五曰：‘香城粉骨，雪岭投身。’粉骨者，如常啼菩萨于香城学般若时。大品般若菩萨陀波仑品曰：‘常啼既得法已，自恨无供世尊者，忽遇城中豪富长者不安，欲人骨髓合药，即时敲骨出髓，卖与长者，以所得金，买种种花香供养于佛。’碎身者如释迦于因中在雪山，为罗刹舍全身以求半偈。出于涅槃经十四。见雪山童子条。 　　 
