(杂语)文殊乘师子，以表智慧之狞猛，且文殊以所居清凉山有五百毒龙，为降伏之故也。胎曼中之两文殊，皆坐白莲台。儿文殊亦不乘狮子。乘狮子为八字仪轨之说也。盖乘狮子者，乃金刚界之文殊，坐白莲者乃胎藏界之文殊也。申言之。即胎藏界之文殊以青莲华为三昧耶形，且坐于白莲台，金刚界之文殊以金刚剑为三昧耶形，骑于狮子又孔雀也，胎曼大钞四曰：‘文殊狮子座事。八字轨曰：金色放光明，坐狮子王座。’(具云文殊八字仪轨，密宗授受秘密，世无刊本)然依八字文殊法之本经，则以孔雀为其所乘。文殊师利法宝藏陀罗尼经曰：‘其画像作童子相貌，乘骑金色孔雀。’ 　　 
