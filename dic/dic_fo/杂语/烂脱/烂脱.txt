(杂语)一行之大日经疏，文句前后，义理不连续，是名烂脱。此不依师，则难读，藉免破法因缘之善巧方便也。大日经疏十八曰：‘前说真言品即令说之。何故不说，至此方说耶？为迷彼寻经文人也。佛具大悲，何不显说而迷惑众生耶？答曰：非有吝也。但谓世间有诸论师，自以利根分别者，智力说诸法相，通达文字。以慢心故，不依于师，辄尔寻经即欲自行。然此法微妙，若不依于明导师，终不能成。又恐妄行自损损他，若隐互其文，令彼自以智力不得达解，即舍高慢而依于师。以此因缘不生破法因缘，故须如此也。’有大疏烂脱闻书三卷。 　　 
