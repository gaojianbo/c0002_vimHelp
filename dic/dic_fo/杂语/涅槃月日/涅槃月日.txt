(杂语)大般涅槃经一曰：‘二月十五日临涅槃。’善见律一曰：‘二月十五日平旦时入无余涅槃。’长阿含经四曰：‘二月八日取涅槃。’菩萨处胎经曰：‘二月八日入般涅槃。’萨婆多论二曰：‘以八月八日沸星出时取般涅槃。’西域记六曰：‘闻之先记曰：佛生年八十，以吠舍佉月后半十五日入般槃涅，此当于三月十五日也。说一切部则谓佛以迦剌底迦月后半八日入般涅槃，此当于九月八日也。’涅槃经三十，就佛于二月十五日涅槃，共列十七义。共一义二月为春阳之月，万物生长。此时众生多生常想，为破众生如是常想而显如来真常故也。又十五日日无亏盈，诸佛大涅槃，亦无亏盈，故以十五日入涅槃也。 　　 
