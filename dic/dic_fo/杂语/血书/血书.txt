(杂语)以血书经文也。梵网经下曰：‘若佛子，常应一心受持读诵大乘经律。剥皮为纸，刺血为墨，以髓为水，析骨为笔，书写佛戒。(中略)常以七宝无价香花，一切杂宝为箱囊，盛经律卷。’智度论十六曰：‘如爱法梵志，十二岁过阎浮提，求知圣法。(中略)婆罗门言：若实爱法，当以汝皮为纸，以身骨为笔，以血书之。当以与汝，即如其言破骨剥皮，以血书偈。’ 　　 
