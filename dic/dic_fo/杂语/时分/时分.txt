(杂语)西天之历法分昼夜有种种。依佛法则以昼三夜三之六时为常法。阿弥陀经曰：‘昼夜六时，雨天曼陀罗华。’大日经疏四曰：‘如梵历中说，昼夜各有三时。’[囗@又]其世法分为八时。西域记二曰：‘居俗日夜分为八时。’注曰：‘昼四夜四于一一时各有四分。’[囗@又]昼夜分十二时，是依大集经所说十二时神兽之说，支那日本古来袭用之。见十二兽条。[囗@又]昼夜分三十时。俱舍论五曰：‘百二十刹那为怛刹那量，腊缚此六十，此三十须臾，此三十昼夜，三十昼夜月。’智度论四十八曰：‘日名从旦至旦，初分中分后分，夜亦三分，一日一夜有三十时。’[囗@又]昼夜分六十时。大日经疏四曰：‘时分者，西方历法，昼夜各有三十时，一一时则有名号。如昼日即量影长短计之，某时作事即吉，某时则凶，某时中平，各各有像类。’ 　　 
