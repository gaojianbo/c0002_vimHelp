(杂语)止观七曰：‘若觉无常过于暴水猛风掣电，山海空市无逃避处。’辅行曰：‘法句经二云：昔有梵志兄弟四人，各得神通。知后七日一时皆死，共议之。我等四人有五通力，翻覆天地，扪摸日月，宁不可避死乎？一人云：吾入大海下至地，上出水。一人云：吾入须弥之腹，还合其山。一人云：吾转举于空中。一人云：吾入大市之中。皆云避于如是处，无常之杀鬼，岂知我处耶？议毕，谒王述其意而去。过七日市监奏王曰：“有一梵志卒死市中，王云一人已死，余三岂免？”’法句譬喻经二，举此因缘。见杀鬼条。 　　 
