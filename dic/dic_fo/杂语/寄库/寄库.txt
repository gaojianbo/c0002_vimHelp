(杂语)辽志曰：‘辽俗十月内，五京进纸衣甲器械。十五日，国主与押番臣，密望木叶山，奠酒。用番字书状同烧化，以奏山神，曰寄库。’今人焚寓钱于生前，作佛事寄属冥吏，以冀死后取用，盖辽俗也。宋无名氏鬼董曰：杭有杨妪，信庸僧寄库之说，月为一竹篓，置寓金银而焚之，付判官掌之。判官者，取十二支之肖似为姓，如寅生则黄判官，丑为田，未为朱，亥为袁，卯为柳，戌为成之类。 　　 
