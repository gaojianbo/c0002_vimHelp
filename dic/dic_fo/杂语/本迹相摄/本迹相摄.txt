(杂语)参照十不二门条。于迹中开因而合果，合习果报果为三法妙也。于本中合因而开果，开习果，出报果，明本国土妙也。又于迹中，委悉明境智行位，于本通为因妙。次为果妙，是迹中之三法，即三轨妙也。感应神通，说法眷属，与本迹相同。本开涅槃寿命二妙者，释迦佛在法华虽未入灭。而久远诸佛迦叶灯明佛等。皆于法华入灭。以此义推之。本佛必是净土之净机，又往事已成，故开出涅槃等妙也。迹中无此二义者，以释迦虽倡言入灭。而未入灭也。最后之利益妙，彼此相同。见玄义七。 　　 
