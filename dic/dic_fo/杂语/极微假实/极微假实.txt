(杂语)胜论师言极微为圆常，更无生灭，虽空劫之时，亦离散而意游于空中。小乘之经部成实谓现在为实有，而过未为无。小乘之有部宗谓极微为三世实有，常恒不变，只依众生业力之有无而有作用之生灭众生业缘未熟，微体未起作用之位，为未来之极微，正起作用，集成根境，从而为现在之极微，作用已，再为体，为过去之极微。极微体法虽为恒有，而其作用，则生灭无常。故胜论异于常经。然则未和合之第一位极微之微，为实法。所和合之第二位色聚之微，亦为实体也。又七微聚集之阿菟色亦为实法。但就于事实现见之上而论，第三七微于和聚之位，始得实成现见一物体，故可谓为实之极微，第一第二之微，于事实上非如此分离，但为以智慧分析之之比量分齐，故谓之为假之极微(观上所引之正理论可知)。然而大乘谓一切之物质，随其量之大小。念念刻刻，自阿赖耶识之种子变现，无自微积至大之法。然则极微者，止为破我见成析空观时，以假想分析物质，实体之极微，决为无有也。唯识论二曰：‘识变时随量大小顿现一相，非别变作众多极微合成一物。’ 　　 
