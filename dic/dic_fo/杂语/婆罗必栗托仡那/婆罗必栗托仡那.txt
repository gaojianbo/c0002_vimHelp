(杂语)又作婆罗必哩他仡那，婆罗必利他伽阇那。译曰愚异生，小儿别生。凡夫之别称也。凡夫愚痴，而生死之果报各别异，故名愚异生，凡夫之愚痴，恰如小儿，别异于圣者之生，故云小儿别生。旧译婆罗误作缚罗，译曰毛道生，言凡夫之根性如轻软之鸿毛也。玄应音义三曰：‘正言婆罗必栗托仡那。婆罗，此云愚。必栗托，此云异。仡那，此云生。应言愚异生。以愚痴闇冥，无有知慧。但起我见，不生无漏故。’又曰：‘旧译云婆罗必利他伽阇那，此言小儿别生，以痴如小儿不同圣生也。’梵B&amacron;la－p&rdotblw;thag－jana。 　　 
