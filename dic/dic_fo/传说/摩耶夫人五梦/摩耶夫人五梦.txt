(传说)摩诃摩耶经下说：‘佛母摩诃摩耶，在忉利天见五大梦：一须弥山崩，四海水竭。二诸罗刹手执利刀，竞排一切众生眼，时吹黑风，诸罗刹皆悉驰归雪山。三欲色界诸天悉失宝冠，自绝璎珞，不安本座，身无光明，犹如聚墨。四如意珠王在高幢上，恒雨珍宝，周给一切，有四毒龙，口中吐火，吹倒彼幢，吸如意珠，使猛疾恶风吹没深渊。五有五师子自空来下，啮摩诃摩耶乳，入于左胁，身心疼痛，如被刀剑。’是表佛之入灭也。 　　 
