(传说)快目王以仁慈治世，行布施，修佛道。敌国之王闻之，使盲目婆罗门来乞王眼。王喜，剜两眼着掌中，立誓曰：我以此眼用于布施，誓求佛道，若审当成佛道，则此婆罗门得我此眼，即当用视。作此誓已，以眼安婆罗门眼眶中，寻得用视。时天帝来问王曰：汝今剜眼苦痛如是，有悔恨嗔恚不？王言不悔。因誓曰：我剜眼而施，无悔恨意，用求佛道，会当得成，审不虚者，使我两眼平复如故。王誓讫，两眼平完，明净彻视，倍胜于前。见贤愚经六，快目王眼施缘品。 　　 
