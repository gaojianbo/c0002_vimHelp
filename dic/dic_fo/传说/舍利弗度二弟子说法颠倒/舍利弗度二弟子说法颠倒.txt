(传说)涅盘经二十六说佛言我昔住波罗捺国，舍利弗教二弟子，一令观白骨，一令数息。经历多年各不得定。以是因缘即生邪见。言无涅槃无漏之法，设其有者，我应得之。何以故？我能持所受戒故。我尔时唤舍利弗呵责之：汝不善教，为是二弟子颠倒说法。汝二弟子性各异，一主浣衣，一金师。金师之子应教数息，浣衣之人应教骨观。以汝错教，令是二人生恶邪。我于尔时为是二人说法，二人闻已，得阿罗汉果。 　　 
