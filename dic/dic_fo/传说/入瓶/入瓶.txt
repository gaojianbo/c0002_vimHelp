(传说)沙弥有通力，能入于澡瓶中。阿育王传七曰：‘昔阿恕伽王，见一七岁沙弥，将至屏处而为作礼，语沙弥言：莫向人道我礼汝。时沙弥前有一澡瓶，沙弥即入其中，从澡瓶中还来出，而语言：王慎莫向人道沙弥入澡瓶中复还来出。王即语沙弥言：我当现向人说，不复得隐。是以诸经皆云：沙弥虽小亦不可轻，王子虽小亦不可轻，龙子虽小亦不可轻，沙弥虽小能度人，王子虽小能杀人，龙子虽小能兴云致雨。’ 　　 
