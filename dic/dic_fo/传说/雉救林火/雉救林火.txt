(传说)昔野火烧林。林有一雉，以水洒林，往返不止。时天帝来问言：汝何作？答曰：我愍众生，故欲救此林，此林荫影清凉，我诸种类眷属，皆悉依仰，我身有力，云何怠而不救之？天帝问言：汝精勤可至几时？答曰：将以死为期。天帝言：汝心虽尔，谁证知之？即自立誓，我心至诚不虚，火即当灭。是时净居天知雉弘誓，即为灭火。见智度论十六，经律异相四十八，义楚六帖二十三。 　　 
