(传说)精舍建立时过去世世于地见蚁。净心诫观发真钞中本曰：‘灵感传云：须达共舍利弗，往图精舍(即祇洹也)，须达自捉绳一头。舍利弗自捉一头，共经精舍。(中略)舍利弗惨然忧色，即问尊者何故忧色？答曰：汝今见此地中蚁子不？答曰见。时舍利弗语须达言：汝于过去毗婆尸佛，亦于此地，为彼世尊，起立精舍。而此蚁子在此中生，乃至七佛以来。汝皆为佛起立精舍，而此蚁子亦在此中。至今九十一劫，受一种身，不得解脱。’ 　　 
