(传说)昔有一国，五谷丰熟，人民安乐。王问群臣：我闻天下有祸，不知是何类？答曰：臣亦不见。王便敕一臣于邻国求之。祸母神化人卖一物，状如猪。臣问是何名？答曰祸母。臣乃以价千万买之。问曰：是何食？答曰：食针一升。既买得，还进于王。王敕畜养之。课人民以针，一国扰乱。臣遂白王请杀，王许之。将杀之，而斫刺不能伤害。积薪烧之，祸母身赤如火，跃走入城，城邑悉烧尽。此譬买女色之祸也。见譬喻经，诸经要集，法苑珠林等。 　　 
