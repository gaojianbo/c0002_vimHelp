(传说)舍利弗目犍连二大弟子共闻佛告诸比丘言：却后三月，当入涅槃。不忍眼见世尊入灭，告佛已取灭。目连为宿业被执杖外道打杀。大方便报恩经五，贤愚因缘经五，记舍利弗入灭，且佛说其往昔因缘。增一阿含经十八说目连为执杖外道殴折，将入涅槃事，及舍利弗见之先取涅槃。又月光菩萨经说舍利弗目连二人告佛请入灭，佛为之说往昔因缘。上足二人告佛而入灭者，乃三世诸佛之通规也。增一阿含经十八曰：‘舍利弗言：又我躬从如来闻此语，诸过去当来今现在诸佛上足弟子先取般涅槃，然后佛取般涅槃。’萨婆多论七曰：‘舍利弗目连以不忍见佛泥洹，便先泥洹。以其先泥洹故，七万阿罗汉同时泥洹。’ 　　 
