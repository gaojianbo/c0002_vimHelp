(传说)玄应师之说如上所引。佛本行集经五十五曰：‘罗睺罗，昔为国王时，有仙人犯盗戒，欲就王忏悔。诣王宫，王耽五欲，六日不见外人，以此因缘，今生六年在母胎也。’法华文句二曰：‘往昔塞鼠穴，又不看婆罗门六日，由是缘故言覆障。’维摩经嘉祥疏二曰：‘所以六年在胎者，从来言，过去墐塞鼠孔，故六年在胎。大论云：有仙人，入王国，辙饮王水取王杨枝。犯不与取，就王忏悔，治罪。王见即便入内，六日，五欲自娱乐，忘外仙人。仙人云：不应以此治我，以六日在内不出见仙人，故今生六年在胎也。’ 　　 
