(传说)大宝积经一百五曰：‘五百菩萨得宿命智，知多劫所作重罪。以忧悔故，不证无生法忍。时文殊知其念已，于大众中偏袒右肩，手执利剑，直向世尊欲行逆害。佛言文殊汝勿害我，若必欲害，应善害，何以故？一切诸法如幻化，无我无人，为谁杀而受殃。是时诸菩萨知宿罪皆如幻化，得无生忍，异口同音说偈曰：文殊大智人，深达法源底。自手握利剑，驰逼如来身。如剑佛亦尔，一相无有二。无相无所生，是中云何杀？’ 　　 
