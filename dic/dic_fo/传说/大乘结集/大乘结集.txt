(传说)有数说。菩萨处胎经，佛灭后七日，大迦弃招集五百阿罗汉，令彼请十方佛世界诸阿罗汉，于阎浮提娑罗双树间，得八亿四千阿罗汉众。使阿难先分类菩萨藏，声闻藏，戒律藏之三部，于其菩萨藏结集八藏云。菩萨处胎经出经品曰：‘尔时佛取灭度已，经七日七夜。时大迦叶告五百阿罗汉，打揵稚集众。(中略)集诸罗汉得八亿八千众，来集到忍界，听受法言。(中略)使阿难升七宝高座，迦叶告阿难言：佛所说法一言一字，汝慎勿使有缺漏。菩萨藏者集着一处，声闻藏者亦集着一处，戒律藏者亦集着一处。(中略)最初出经，胎化藏为第一，中阴藏第二，摩诃衍方等第三，戒律藏第四，十住菩萨藏第五，杂藏第六，金刚藏第七，佛藏第八。是为释迦文佛经法具足矣。’次依智度论则文殊弥勒等大菩萨将阿难于铁围山结集大乘三藏，谓之菩萨藏，或言小乘三藏于耆阇崛山(智度论之说)结集之。智度论百曰：‘有人言：如摩诃迦叶，将诸比丘，在耆阇崛中，集三藏。佛灭度后，文殊师利，弥勒诸大菩萨，亦将阿难集是摩诃衍。’ 　　 
