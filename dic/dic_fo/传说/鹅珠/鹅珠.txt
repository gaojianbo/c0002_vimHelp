(传说)大庄严经论十一说：‘昔有一比丘，乞食至穿珠家，立于门。时彼珠师，为国王穿摩尼珠。为比丘入舍取食间，鹅鸟来，含其珠，珠师还来不见珠。疑比丘而责之。比丘恐杀鹅取珠，说偈讽之，不听。逐缚比丘，大加棒打，耳眼口鼻尽出血。时彼鹅来食血。珠师嗔，打杀鹅。比丘见而懊恼。说偈曰：菩萨往昔时，舍身以救鸽。我亦作此意，舍身欲代鹅。由汝杀鹅故，心愿不满足。尔时珠师开鹅腹视之，有珠。乃举声号哭。语比丘言：汝护鹅命不惜身，使我作此非法事。’天台霞标二光定戒牒曰：‘乞食沙门，显鹅珠于死后，贼缚比丘脱草系于王游。’ 　　 
