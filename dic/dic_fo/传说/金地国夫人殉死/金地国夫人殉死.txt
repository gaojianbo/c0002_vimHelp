(传说)智度论十一曰：‘舍利弗，才明见贵。目犍连，豪爽取重。此二人者，才智相比，德行互同。(中略)后俱厌世，出家学道作梵志弟子，精求道门，久而无征。以问师(师名删阇耶)，自我求道，弥历年岁，不知为道果无耶？我非其人耶？(中略)他日其师寝疾，舍利弗在头边立，大目连在足边立。喘喘然其命将终，乃愍尔而笑。二人同心俱问笑意，师答之言：世俗无眼，为恩爱所侵，我见金地国王死，其大夫人自投火[廿/积]求同一处，而此二人行报各异，生处殊绝。是时二人笔受师意，欲以验其虚实。后有金地商人，远来摩伽陀国。二人以疏验之，果如师语。乃怃然叹曰：我等非其人耶？为是师隐我耶？’ 　　 
