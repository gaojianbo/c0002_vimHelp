(传说)祖庭事苑四曰：‘感通传云：西国修多罗院有一石钟，形如吴样，色如青碧玉，可受十斛。鼻上有三十三天像，四面以金银隐。东西两面有宝珠，大如五升。一角分耀，状如华形。周匝作十方诸佛初成道像。至日出时，钟上有诸化佛，说十二部经。舍卫城童男童女，悉来听之，闻法证圣。犯欲者不闻法，摩尼大将以金刚杵击之。百亿世界中闻声，于光明中，悉闻百千释迦佛说修多罗经。此钟是拘留秦佛所造。彼佛灭度后，娑竭龙王收去。至释迦佛兴，复将来。至佛灭度，钟先唱言：却后三月，当般涅槃。钟鼻诸天，闻皆涕泣，龙复将去。’ 　　 
