(传说)经律异相三十七引居士物故为妇鼻中虫经曰：‘有清信士持戒精进，有一沙门为道友。时清信士得病将死，其妇在傍大悲之，清信士增爱恋，死而魂神在妇鼻中为虫。妇啼吠不能自止。沙门往见妇，虫自鼻涕坠地。妇惭愧欲以脚蹈之。沙门告曰：勿杀，是汝夫婿化作此虫。沙门为虫说曰：卿精进持戒，福应生天见诸佛，但坐恩爱恋慕之想，生此虫中，即宜惭愧。虫闻而意解，便自克责，俄命终即得生天。’ 　　 
