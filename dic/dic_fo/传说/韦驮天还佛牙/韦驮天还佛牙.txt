(传说)俗说佛涅槃时，捷疾鬼盗取佛牙一双，时韦驮天急追取还，至唐代授南山道宣律师。鬼盗双牙之说，出后分涅槃经。曰：‘尔时帝释，持七宝瓶，至荼毗所。其火一时自然灭尽，帝释即开如来宝棺，欲请佛牙。楼豆言：莫辄自取，可待大众共分。释言：佛先与我一牙舍利，是以我来火灭。于佛口中右畔上颔，取牙舍利，即还天上。起塔供养。尔时有二捷疾罗刹，隐身随帝释后，众皆不见，盗取一双佛牙舍利(云云)。’ 　　 
