(传说)有大长者，其家巨富，年老无子，忽怀孕，因问六师外道，六师咸言：是女而不长命。及其问佛，佛说其为男，长年具德。六师闻之，心生嫉妒，以庵罗卑和合毒药使服之，服已寻死。长者多积薪火葬。是时死尸火烧腹裂，子从中出，端坐火中，犹如鸳鸯处于莲华台。佛告耆婆，汝往火中抱儿来。耆婆欲往，六师告曰：相害不能脱。耆婆言如来之使，虽入阿鼻狱猛火，尚不能烧，况世间火耶？尔时耆婆入火，犹如入清凉大河水中，乃抱持其儿还。长者云：愿如来立名字。佛曰：是儿生于猛火中，火名树提，应名树提。见涅槃经师子吼品。 　　 
