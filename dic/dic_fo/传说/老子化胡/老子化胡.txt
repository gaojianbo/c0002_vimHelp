(传说)言李老聃死后生于天竺为佛也。后汉书襄楷传曰：‘或言：老子入夷狄为浮屠。浮屠不三宿桑下，不欲久生恩爱，精之至也。天神遗以好女，浮屠曰：此但革囊盛血，遂不眄之。其守一如此，乃能成道。’齐书顾欢传云：‘欢着论曰：道经云：老子入关，之天竺维卫国。国王夫人，名曰净妙。老子因其画寝，乘日精，入净妙口中。后年四月八日夜半时，剖左腋而生，坠地即行七步。于是佛道兴焉。’ 　　 
