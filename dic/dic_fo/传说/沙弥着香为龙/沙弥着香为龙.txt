(传说)有阿罗汉常入龙宫食已，以钵授沙弥使洗，钵中有残食数粒，沙弥嗅之大香，食之甚美。便作方便入师绳床下，以两手捉绳床脚，其师去时与绳床同入龙宫。龙言此未得道，何以将来？师言不觉。沙弥得饭食，又见龙女身体端正，香妙无比，心大染着，即作恶愿。我当作福夺此龙宫殿。龙言后此沙弥莫将来。沙弥还已，一心布施持戒，专求所愿，愿早作龙。是时绕寺从足下出水，自知必得作龙。径至师原入处之大池边，以袈裟覆头，入即死，变作大龙。福德大故，即杀彼龙，举池悉赤。见智度论十七，西域记一。 　　 
