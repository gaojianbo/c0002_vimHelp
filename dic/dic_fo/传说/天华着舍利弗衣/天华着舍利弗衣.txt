(传说)维摩经观众生品曰：‘时维摩诘室，有一天女，见诸大人，闻所说法，便现其身，即以天华散诸菩萨大弟子上。华至诸菩萨，即皆堕落。至大弟子，便着不堕。一切弟子神力去华，不能令去。尔时天女问舍利弗：何故去华？答曰：此华不如法，是以去之。天曰勿谓此华为不如法，所以者何？是华无所分别，仁者自生分别想耳。若于佛法出家，有所分别，为不如法；若无所分别，是则如法。观诸菩萨华不著者，已断一切分别想故。譬如人畏时，非人得其便。如是弟子畏生死故，色声香味触得其便也。已离畏者，一切五欲，无能为也。’ 　　 
