(传说)增一阿含经三十三曰：‘劫初光音天，相谓我等欲至阎浮提地，即来下地食地肥故。失神足，皆共号咒。自相谓言：我等穷厄，不能复还天上。’经律异相一曰：‘天地更始，荡荡空虚，了无所有，亦无日月。地涌甘泉，味如苏蜜。时光音诸天，或有福尽来生，或乐观新地，性多轻躁，以指尝之。如是再三，转得其味，食之不已，渐生粗肌，失天妙色神足光明。’文句下四曰：‘劫初光音天堕地，地使有欲。’同记五上曰：‘光音等者，且寄火后，火灾但坏初禅故也。故初成时，此天初下，即第二禅初天。’同私记四末曰：‘光音第二禅初天者，应云终天，或从上数之耳。’ 　　 
