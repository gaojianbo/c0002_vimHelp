(传说)此经文殊菩萨与阿难结集已，龙神收入龙宫。后龙树菩萨入龙宫见之，有上中下三本。下本有十万偈，三十八品，中本有四十九万八千八百偈，一千二百品，上本有十三千大千世界微尘数偈，一四天下微尘数本。龙树受持下本之十万偈，流传于阎浮提。支那所译之三本，即皆为其下本十万偈之抄略也。晋译仅三万六千偈，唐译仅四万五千偈，因之称曰略本经。此三本之缘由，真谛三藏据西域之传纪而说。见贤首华严传记一、探玄记一。 　　 
