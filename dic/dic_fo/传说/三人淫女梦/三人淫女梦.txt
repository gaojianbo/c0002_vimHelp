(传说)佛在世有三人为伯仲季，闻毗耶离国有淫女，名庵罗婆利。舍婆提国有淫女，名须蔓那。王舍城有淫女，名优钵罗槃那。三人各闻彼女端正无比，昼夜专念，染着于心，便于梦中与彼从事。觉已，心念彼不来，我亦不往，而淫事得办，因此悟一切诸法皆如是耶。于是到颰陀婆罗菩萨所而问是事。颰陀婆罗答言诸法实尔，皆自念生。菩萨为其方便说法。三人即得不退地。见智度论七。 　　 
