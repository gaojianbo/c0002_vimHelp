(传说)法华经药王菩萨本事品曰：‘过去有佛，号日月净明德如来。彼佛为一切众喜见菩萨及大众说法华经，一切众生喜见菩萨乐修苦行，得现一切色身三昧。得此三昧已，心大欢喜，入此三昧雨诸妙华妙香，供养日月净明德佛及法华经。作是供养已，自念不如以我身供养，服诸妙香，身涂香油。于日月灯明佛前，以愿力烧身。其火燃千二百岁，其身乃尽。菩萨命终后，复化生于日月净明德佛国土净德王家。即白父诣佛所，以偈赞佛。佛曰：我涅槃时到，我以佛法嘱累于汝。于夜后分入涅槃，尔时菩萨收佛舍利，立八万四千塔而供养之。菩萨复自念：我作是供养，心犹不足。即于大众前燃百福庄严之臂，七万二千岁中，供养八万四千之塔。尔时大众见其无臂，忧恼悲哀。一切众生喜见菩萨于大众前立此誓言：我舍两臂，必当得佛金色之身。若实不虚，令我两臂还复如故。作是誓已，自然还复。佛言：一切喜见菩萨，今药王菩萨是也。’摩诃止观一曰：‘药王烧手，普明刎头。’ 　　 
