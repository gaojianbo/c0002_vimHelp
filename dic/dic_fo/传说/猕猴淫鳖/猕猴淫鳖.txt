(传说)摩诃僧祇律五曰：‘过去世时，香山中有仙人住处，去山不远有一池水。时池水中有一鳖，出池求食，食已向日张口而眠。时香山中有诸猕猴，入池饮水已。上岸，见此鳖张口而眠，时彼猕猴更欲作淫法，即以身生内鳖口中。鳖觉合口，藏六甲里时鳖急捉猕猴，却行欲入水。猕猴急怖，便作是念：若我入水，必死无疑。然苦痛力弱，任鳖回转，流离牵曳。遇值险处，鳖时仰卧。是时猕猴两手抱鳖，作是念言：谁当为我脱此苦难。猕猴曾知仙人往处，彼当救我。便抱此鳖向彼处去，仙人遥见便作是念：咄哉异事！今是猕猴作何等？欲戏弄猕猴故言：婆罗门是何等宝物？满钵持来。得何等信而来向我？尔时猕猴即说偈言：我愚痴猕猴，无事触恼他。救厄者贤士，命急在不久。今日婆罗门，若不救我者。须臾断身生，困厄还山林。’ 　　 
