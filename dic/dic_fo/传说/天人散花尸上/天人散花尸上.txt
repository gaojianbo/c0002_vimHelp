(传说)天尊说阿育王譬喻经曰：‘昔有人在道上行，见道有一死人，鬼神以杖鞭之。行人问言：此人已死，何故鞭之？鬼神言：是我故身，在生之日不孝父母，事君不忠，不敬三尊，不随师父之教，令我堕罪，苦痛难言，悉我故身，故来鞭耳。稍稍前行，复见一死人。天神来下，散华于死人尸上，以手摩挲之。行人问言：观君似是天，何故摩挲是死尸？答曰：是我故身，生时之日孝顺父母，忠信事君，奉敬三尊，承受师父之教，令我神得生天，皆是故身之恩，是以来报之耳。’ 　　 
