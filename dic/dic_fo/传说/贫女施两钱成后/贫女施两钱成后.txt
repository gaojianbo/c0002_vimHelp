(传说)杂宝藏经五曰：‘有贫女见长者于耆阇崛山中供养众僧，生随喜念，曾于粪中拾得两钱供养僧众，尔时上座维那代咒愿，且留半分食与彼女，女得食大喜，还眠卧树下，时国王夫人亡，王令国内占相福德之女，占师将此女到宫，王喜，立为夫人。于是王夫人欲报前恩，车载饮食珍宝至彼山，供养僧众。上座不起，使维那咒愿，诸年少比丘疑之。上座言：我佛法中不贵珍宝，唯贵善心，夫人先施两钱时，善心极胜，后施珍宝，吾我贡高，以是我不与咒愿。’ 　　 
