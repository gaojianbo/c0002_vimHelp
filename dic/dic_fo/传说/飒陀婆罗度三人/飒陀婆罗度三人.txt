(传说)毗耶离国有淫女，名庵罗婆利。舍婆提有淫女，名须曼那。王舍城有淫女。名优钵罗盘那。有三人各各闻人赞三女端正无比，昼夜专念，心着不舍。便于梦中梦与从事。觉竟心念彼女不来，我亦不往，而淫事得办。因是悟一切之法皆如是耶？于是诣颰陀婆罗菩萨所问是事。菩萨答言诸法实尔，皆从念生。如是种种，为此三人方便巧说其法之空。是时三人即得阿毗跋致。见智度论七。 　　 
