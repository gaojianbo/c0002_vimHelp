(物名)密教之修法，由洒水器取水散之者。本束生茅而作之，后世以梅木换之。大日经疏二十曰：‘洒水谓阏伽水也。阏伽别有方法如悉地中说耳。然此洒水有二法：若以茅作小束，置阏伽碗中而洒之，洒时顺洒，右旋洒也。若直用手洒亦得。’真言修行钞二曰：‘教舜口传云：散杖汉朝始作之。天竺以茅洒水及以指洒之，殊用梅枝香木故也。’ 　　 
