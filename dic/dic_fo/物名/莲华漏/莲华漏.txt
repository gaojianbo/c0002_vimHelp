(物名)庐山慧远弟子慧要，有巧思。以莲华作漏刻，名莲华漏。梁高僧传六道祖传曰：‘远有弟子慧要，亦解经律，而尤长巧思。山中无漏刻，乃于泉水中立十二叶芙蓉，因流波转以定十二时，晷景无差焉。’翻译名义曰：‘庐山远公门有僧慧要者，患山中无刻漏，乃于水上立十二叶芙蕖，因波轮以定十二时，晷景无差，今曰远公莲花漏是也。’按李肇国史补载此事，云即惠远所作。乃取铜叶制器，状如莲花，置盆水上，底孔漏水半之则沈，每昼夜十二沈云。 　　 
