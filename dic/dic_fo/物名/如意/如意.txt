(物名)僧具之一。世所谓爪杖也。手所不能到之处，用此可以搔抓如意，故名。释氏要览中曰：‘如意之制盖心之表也，故菩萨皆执之。状如云叶，又如此方篆书心字。’是亦一说也。然比丘之百一资具及曼陀罗诸尊之器仗，无见类于如意者，盖是始于支那也。佛祖统纪智者传曰：‘南岳手持如意，临席赞之曰：可谓法付法臣，法王无事。’释氏资鉴五曰：‘周显德三年五月，武帝邕，惑于道士张宾等妖言，恶黑衣之谶，乃欲偏废释教，命沙门道士辨其优劣。且云：长留短废。(中略)襄城公何妥？自行如意，座首少林寺行禅师，发愤而起。诸僧止曰：师为佛法大海，众咸仰知，可令末座对扬。共推如意付智炫，安详而起，徐升论座。坐定执如意，折张宾理屈。’是论议执如意之证也。[囗@又]人名。西天论师名，梵名末笯曷刺他Manoratha，世亲菩萨之师也。因室罗伐悉底国超日王，朋附外道，说火烟之义，不许引证，耻见众辱，断舌而死，终时诫世亲曰：党援之众无兢大义。群迷之中无辨正论。’见西域记二。 　　 
