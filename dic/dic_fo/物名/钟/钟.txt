(物名)Ghant&amacron;，梵语犍稚，译曰钟，又曰磬。为作法事时集众而打者。增一阿含经曰：‘阿难即升讲堂，手执犍稚，并作是说：我今击此如来信鼓，诸有如来弟子众者，尽当普集。尔时复说此偈：降伏魔力怨，除结无有余。露地击犍稚，比丘闻当集。诸欲闻法人，度流生死海。闻此妙响音，尽当云集此。’行事钞上之一曰：‘佛在世时，但有三下。故五分云打三通，后因他请，方有长打。(中略)然初欲鸣时，当依经论建心标为，必有感征。应至钟所礼三宝讫，具仪立念：我鸣此钟者，为召十方僧众。有得闻者，并皆云集，共同和利。又诸有恶趣受苦众生，令得停息。’参照犍稚条。 　　 
