(物名)金缕织成之袈裟。又曰金色衣，金色氎衣，黄金氎衣，金缕袈裟。印度早已行之，佛母大爱道，上之于释尊，其因缘散见诸经论。依贤愚经第十二，佛母摩诃波阇波提，于佛出家后，手自纺织，作金色之氎，既见佛，喜发心髓，持奉如来，如来不受，告憍昙弥，使持其氎往施众僧。时波阇波提重白佛言：自佛出家，心每思念，故手自纺织，规心俟佛，唯愿垂愍受之。佛言知母专心，欲以施我。然以恩爱心，则福不弘广。若施众僧，则得报将愈多。我知此事，故相劝。因使憍昙弥持其衣，施舍众僧中，无欲取者。遂到弥勒前，彼受之被着，寻游化于波罗奈， 　　 
