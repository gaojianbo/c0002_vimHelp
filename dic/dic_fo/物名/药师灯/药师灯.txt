(物名)北周书张元传曰：‘其祖丧明，元读药师经见盲者得视之言，遂请七僧然七灯，七日七夜转药师经，言愿祖目明见，元求代闇。如此经七日，其夜梦一老翁以金鎞治其祖目。’灌顶经曰：‘救脱菩萨白佛言：若有尪羸痛恼，请诸僧七日七夜斋戒诵经，劝然七层之灯，悬五色续命神旛四十九首，灯亦复尔，七层每一层七灯，转如车轮。其遭厄难，可以过度。救脱菩萨，盖即药师佛也。’ 　　 
