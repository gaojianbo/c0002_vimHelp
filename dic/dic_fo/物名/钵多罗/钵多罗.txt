(物名)P&amacron;tra，又作波多罗，波呾啰，钵呾罗，播怛啰，钵和罗，钵和兰。略云钵。比丘六物之一，饭器也。有泥铁之二种，译曰应器，又曰应量器，以体色量三者皆应法故也，又以贤圣应受人之供养者用之也。玄应音义十四曰：‘钵多罗，又云波多罗，此云薄。谓治厚物令薄而作此器也。’寄归传二曰：‘波呾啰，钵也。’玄应音义十三曰：‘钵和罗饭，独证身誓经云钵和兰，亦梵言轻重耳，此译云自恣食也。’盂兰盆经宗密疏曰：‘钵和罗饭者钵中饭也，梵云钵多罗，此云应器。和字误也，今时但云钵者，略也。’六物图曰：‘二释名者，梵云钵多罗，此名应器。有云：体量色三皆应法故。若准章服仪云：堪受供者用之名应器，故知钵是梵言，此方语简省下二字。三明体者。大要有二：泥及铁也。五分律中用木钵犯偷兰遮。僧祇云：是外道标故，又受垢腻故。’参照钵盂条。 　　 
