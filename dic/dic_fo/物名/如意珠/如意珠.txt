(物名)Cint&amacron;ma&ndotblw;i，从宝珠出种种所求如意，故名如意。出自龙王或摩竭鱼之脑中。或为佛舍利所变成。智度论十曰：‘如意珠，生自佛舍利，若法没尽时，诸舍利皆变为如意珠，譬如过千岁冰化为颇梨珠。’同三十五曰：‘如菩萨先为国王太子，见阎浮提人贫穷，欲求如意珠，至龙王宫。(中略)龙即与珠，是如意珠能雨一由旬。’同五十九曰：‘有人言：此宝珠从龙王脑中出，人得此珠毒不能害，入火不能烧，有如是等功德。有人言：是帝释所执金刚，用与阿修罗战时碎落阎浮提。有人言：诸过去久远佛舍利，法既灭尽，舍利变成此珠，以益众生。有人言：众生福德因缘故，自然有此珠。譬如罪因缘故，地狱中自然有治罪之器。此宝名如意，无有定色，清彻轻妙，四天下物皆悉照现。是宝常能出一切宝物，衣服饮食随意所欲尽能与之。’杂宝藏经六曰：‘佛言：此珠摩竭大鱼脑中出，鱼身长二十八万里，此珠名曰金刚坚也。’观佛三昧经一曰：‘金翅鸟肉心为如意珠。’往生论注下曰：‘诸佛入涅槃时，以方便力留碎身舍利，以福众生，众生福尽，此舍利变为摩尼如意宝珠。此珠多在大海中，大龙王以为首饰。若转轮圣王出世，以慈悲方便能得此珠，于阎浮提作大饶益。’ 　　 
