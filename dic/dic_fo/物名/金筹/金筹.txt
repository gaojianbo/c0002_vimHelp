(物名)与金篦，金錍，金箄同。金所作之箸。以决开眼膜者。大日经二曰：‘次应执金篦在于彼前住，慰喻令欢喜说如是伽陀。佛子！佛为汝决除无智膜，犹如世医王善开于金筹。’同疏九曰：‘西方治眼法，以金为箸，两头圆滑中细，犹如杵形，可长四五寸许。用时以两头涂药，各用一头内一眼中涂之，涅槃金荜亦此类也。’涅槃经八曰：‘良医即以金錍决其眼膜。’玄应音义二曰：‘錍宾弥切，金中精钢为錍，决其眼膜也。经文多作椑，假借耳。’考字书：[竺-二+此]，集韵骈迷切，取鰕竹器。又集韵：频脂切。又集韵：或作篦，亦作箄。 　　 
