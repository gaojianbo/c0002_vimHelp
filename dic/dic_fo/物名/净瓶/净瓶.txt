(物名)梵语军迟，又作捃稚迦。梵音Ku&ndotblw;&ddotblw;ik&amacron;，此云瓶。有净触二瓶，净瓶之水，以洗净手，触瓶之水，以洗触手。亦称澡瓶。今俗多以寻常花瓶当之。殊误。释氏要览中曰：‘净瓶，梵语军迟，此云瓶。常贮水，随身用以净手。寄归传云：军持有二，若瓮瓶者是净用，若铜铁是触用。’义净之受用三水要行法曰：‘旧律十诵五十九云：有净瓶罐，厕澡罐。四十一云：有净水瓶，常水瓶。又新译有部律文，净瓶触器极分明，此并金口亲言，非是人造。宁容唯一铜瓶，不分净触。虽同告语，不齿在心。岂可以习俗生常，故违圣教。’ 　　 
