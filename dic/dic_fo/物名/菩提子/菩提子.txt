(物名)指西藏语之Bodi－ci果，可以作数珠，产于雪山地方，非菩提树之实也。校量数珠功德经曰：‘若用菩提子为数珠者，或用掏念，或但手持数诵一遍，其福无量。’见数珠条。案菩提子一名川谷，一年生草。所在有之，春生苗，茎高三四尺，叶如黍，开红白花作穗，夏秋之间结实，圆而色白，有坚壳，如珐琅质。俗用为念佛之数珠，故名菩提子。木本者别为一种。中国惟天台山有之，谓之天台菩提。 　　 
