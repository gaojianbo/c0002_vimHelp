(物名)又作五智金刚杵，五峰金刚杵，五峰光明。略之五钴金刚，又云五钴。钴者支之义，又作股或[月*古]。即有五个支之金刚杵也。原为坚手天手所执之武器，真言家以之与三钴，独钴，共为行者修法之道具而常用之。为显永断所谓难断之惑之金刚智德者，表五佛五智。中钴表佛之实智，弯曲于内部之四钴表权智。大日经疏第五曰：‘所持密印，即是五钴金刚。五如来智，皆兼权实二用。’又金顶经疏第三曰：‘谓普贤菩萨，具足智力，能转法轮，是故如来以五智印而授与之。此五智印，具足五相，谓五钴也。’参照五股条。 　　 
