(物名)以莲华所成之台座。佛菩萨坐之。智度论八曰：‘问曰：诸床可坐，何必莲华？答曰：床为世界白衣座法。又以莲华软净，欲现神力，能坐其上令不坏故。又以庄严妙法座故。又以诸华皆小，无如此华香净大者。人中莲华，大不过尺。漫陀耆尼池，及阿那婆达多池中莲华，大如车盖。天上宝莲华复大于此。是则可容结跏趺坐。佛所坐华复胜于此百千万倍。又，如此莲华台，严净香妙可坐。’ 　　 
