(物名)A&sacute;vagarbha，又作阿湿摩揭波。译曰马脑。慧苑音义上曰：‘阿湿嚩者，此云马也，揭波者脑也，若言阿湿摩揭波(A&sacute;magarbha)，此云石藏。按此宝出白石中，故应名石藏宝。古来以马脑声滥石藏声故，谬云马脑也。’玄应音义二十三曰：‘遏湿摩揭婆，亦名阿输摩竭婆，是赤色宝也。’法华玄赞二曰：‘马脑，梵云遏湿摩揭婆，此言杵藏，或言胎藏者，坚实故也。色如马脑，故从彼名。作马脑字，以是宝类，故字从玉，或如石类，字或从石。’ 　　 
