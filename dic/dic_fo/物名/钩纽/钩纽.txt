(物名)又作勾纽，[革*玄]纽。悬袈裟而结合两片者。作轮形，谓之[巾*句]，垂绦帛为纽，即三分袈裟之幅于前后处置[巾*句]与纽也。然依律则纽之前后相反。毗奈耶杂事七曰：‘佛言：为护衣，应安纽[巾*句]，可于肩上安[巾*句]，胸前缀纽，纽有三种：一如蘡薁子，二如葵子，三如棠梨子。应于缘后四指安[巾*句]，应重作帖以锥穿穴，[巾*句]出其内，系作双[巾*句]。其纽可在胸前缘边缀之，叠衣三襵，是安[巾*句]纽处。律摄五曰：‘去缘四指肩隅置帖，于此帖中，穿为小孔。定细绦[巾*句]，可长两指，反自相系，便成二[巾*句]，胸前缘边应安其纽。’此为[巾*句]置背后，纽置绦前之制，义净三藏依之。寄归传二曰：‘五肘之衣，叠作三襵，其肩头叠处，去缘四五指许，安其方帖，可方五指，周剌四边，当中以锥空为小孔，用安衣[巾*句]。(中略)内纽此中，其[巾*句]前叠处缘边安纽，亦如衫纽。’是义净三藏印度当代之实见也。然南山依十诵律而反之。行事钞下之一曰：‘十诵佛自教比丘施[革 玄]纽法。前去缘四指施[革玄]，后去缘八指施纽，应如是作。’章服义曰：‘十诵云：去缘四指前施钩，去缘八指后施纽，良以用右角掩覆左肩，前钩后纽，收束便为。’释氏要览曰：‘钩纽，僧祇云纽緤。集要云：前面为钩，背上为纽。’又后世禅宗代钩以环，代纽以条，称曰南山衣。象器笺十七曰：‘今时禅林，例代钩以环，代纽以条。(中略)旧说曰：观唐王摩诘画像形，其袈裟无条环，盖唐时犹不用条环。条者五代时始有，环者宋朝始有。’画像须知曰：‘天竺衣者，不用镮钩之袈裟，南山衣者，附镮钩像之袈裟也。’ 　　 
