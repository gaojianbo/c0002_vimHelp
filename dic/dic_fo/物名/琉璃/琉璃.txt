(物名)Vaid&umacron;rya，新译曰吠琉璃，吠琉璃耶，毗头梨，吠努璃耶等。七宝之一。译言远山宝，不远山宝等。青色之宝石也。就产出之山名之。远山为须弥山之异名。不远山者去波罗奈城不远之山也。玄应音义二十三曰：‘琉璃，吠琉璃也，亦云毗琉璃，又言鞞头梨。从山为名，谓远山宝也，远山即须弥山也。此宝青色，一切宝皆不可坏。’慧琳音义一曰：‘吠琉璃宝名也，或云毗琉璃，或但云琉璃。须弥南是此宝也。其宝青色莹彻有光，凡物近之皆同一色。帝释髻珠云是此宝。’慧苑音义上曰：‘琉璃梵言，具云吠琉璃耶，此为不远山。谓西域有山，去波罗奈城不远。此宝出彼，故以名之。’梵语杂名曰：‘琉璃，吠努离耶。’ 　　 
