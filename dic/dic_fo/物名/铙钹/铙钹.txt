(物名)铙与钹，为二物，西戎南蛮之乐器也。三才图会曰：‘金铙如火斗，有柄以铜为匡，疏其上，如铃，中有丸。执其柄而摇之，其声譊譊然，以止鼓。’杜氏通典曰：‘铜钵亦谓之铜盘，出于西戎及南蛮，其圆数寸，隐起如浮沤，贯之以韦，相击以和乐也。’法华经曰：‘琵琶铙铜钹。’后混为一种，以为法事之乐器。正字通曰：‘钹蒲活切，音拔，铜钹今铙钹也。’是铙钹为一物之本据也。僧史略曰：‘初集鸣铙钹，唱佛歌赞。’ 　　 
