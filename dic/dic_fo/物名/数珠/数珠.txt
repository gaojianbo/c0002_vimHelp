(物名)梵名钵塞莫。是念三宝名时记其数之具也。牟黎曼陀咒经曰：‘钵塞莫，云数珠。’木槵子经曰：‘佛告王(毗琉璃王)言：大王若欲灭烦恼障报障者，当贯木槵子一百八以常自随。若行若坐若卧，恒常至心无分散意，称佛陀达磨僧伽名。乃过一木槵子，如是渐次度木槵子，若十若二十若百若千乃至百千万，若能满二十万遍，身心不乱，无诸谄曲者，得生第三焰天。(中略)若复能满一百万遍者，当得断百八结业，始名背生死流趣向涅槃。’珠数之起原，有数说，皆恐自比丘为逐次数布萨日所持之黑白三十珠起原也。 　　 
