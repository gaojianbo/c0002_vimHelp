(物名)Mus&amacron;ragalva，又作牟娑洛，具名牟娑洛揭婆。译曰马脑。又作曰车渠。玄应音义二十一曰：‘牟娑洛揭婆，或言目娑啰伽罗婆，此云码瑙，经论中或云车渠也。’同二十二曰：‘牟娑罗，或作谟萨罗，或作摩沙罗，亦作目娑罗，梵言讹转也。此云马脑，案此宝或色如马脑，因此以为名也。’同二十三曰：‘牟娑罗宝，亦名摩娑罗，是绀色宝也。’法华玄赞二曰：‘车渠，梵云牟娑罗揭婆，青白间色。’慧苑音义下曰：‘牟萨罗，或云牟娑罗，此云紫色宝。’ 　　 
