(物名)唐土北地之俗，有插柳枝于净水以攘邪鬼者。释氏要览下曰：‘北人风俗，每至重午等毒节日，皆以盆盛水，内插柳枝，置之门前辟恶。按灌顶经云：昔维耶黎城民遭疫，有一少年比丘，名禅提。奉佛教持摩诃神咒，往为辟之，疫人皆愈。其禅提往彼国二十九年民安，至其迁化，民复遭疫。民思禅提，遂往其住处。但见所嚼齿木掷地成林，林下有泉。民酌其水，折杨枝，扫拂洒。病者皆愈。毒气销亡。’ 　　 
