(物名)Gomat&imacron;，曰牛粪。密教修法时，于造坛之际涂之。又有为护摩供物之一种，投于炉中者。盖印度吠陀以来，神圣视牛之结果，以其粪为清净者。于祭坛涂之使为清净，其风习入于密教，至于造坛法亦涂牛粪也。大日经疏四曰：‘次用瞿摩夷瞿摸怛罗，和合涂之。若浅略释者，此是牛粪及液，为顺彼方俗，以为清净故。’千手千眼观世音菩萨治病合药经注曰：‘瞿摩夷，乌牛屎是也。’日照译之准胝陀罗尼经曰：‘瞿摩夷，唐云牛粪。’演密钞一曰：‘瞿摩，牛也。阿夷，粪也。’ 　　 
