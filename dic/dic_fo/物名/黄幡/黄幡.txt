(物名)以黄纸作幡，悬之于死者之冢塔，则大有功德云。释门正统四曰：‘释氏类苑云：或荐亡黄幡者。灌顶经云：若四辈男女若命终时，若已命过，于其亡日，造作黄幡，悬着刹上。离八难苦，得生十方诸佛净土。诸经要集问曰：何故经中为亡人造作黄幡，挂于冢塔上者？答曰：虽未见经释，可以义求。此五大色中，黄色居中，用表忠诚，尽心修福，为引中阴，不入恶趣，莫生边国。’ 　　 
