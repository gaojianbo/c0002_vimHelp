(物名)Vajra，又作嚩驲啰，跋曰罗，嚩曰啰，跋折罗，跋阇罗，波阇罗，伐阇罗，发阇罗，伐折罗，跋折多(斫迦罗)。译曰金刚，金刚杵。陀罗尼集经二曰：‘跋折啰唐云金刚杵。’大日经疏一曰：‘伐折罗即金刚杵。’孔雀王咒经上曰：‘发阇罗夜夜。’贤愚经二曰：‘波阇罗女，晋云金刚。’西域记九曰：‘伐阇罗王子，唐言金刚。’开元录九金刚智传曰：‘缚曰罗。’宋僧传一不空金刚传曰：‘跋折多。’大日经疏八注曰：‘嚩驲啰。’金刚经天台疏曰：‘西云跋阇罗，亦云斫伽罗，此翻金刚。’金刚经纂要曰：‘金刚者梵云跋折罗，力士所执之杵，是此之宝也。金中最刚，故名金刚。’原为印度之武器，如三股枪。宝也者，天授武器之意，金中最刚之解为最适。天台疏谓斫迦罗者为金刚轮宝，杵者，其制略异。至后为诸魔降伏碎破障碍之象征而用之。曰字日字通用。 　　 
