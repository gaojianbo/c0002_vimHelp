(物名)又曰空轮。为安于塔顶九重之金轮也。有九重，故云九轮。在空中故云空轮。皆俗称也。本名相轮、轮相、金刹、金幢、露盘等。轮相之数，依人而有多少。法苑珠林三十七曰：‘十二因缘经云：有八人得起塔，一如来、二菩萨、三缘觉、四罗汉、五阿那含、六斯陀含、七须陀洹、八轮王。若轮王已下起塔，安露盘，见之不得礼，以非圣塔故。初果二露盘，乃至如来安八露盘，八盘已上，并是佛塔。’ 　　 
