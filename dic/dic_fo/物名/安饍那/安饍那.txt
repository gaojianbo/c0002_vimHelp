(物名)又作安缮那，安禅那。黑色之药品。慧琳音义十二曰：‘安饍那，眼药名，此药石类，深青色，兼有紫绀色，亦似金精。’此言其为石粉之类也。然慧苑音义下曰：‘安缮那药，以其叶色青黛，可合和眼药。’此又似为一种之植物矣。要之则其为一种之眼药明甚。现今印度往往有以之涂于小儿眼睑者。盖信其有强眼之效，又以眼缘黑色为可爱也。 　　 
