(物名)旧称曰尼师檀，新称曰尼师但那Ni&sdotblw;&imacron;dana，译曰随坐衣、坐卧具、坐具。四分律十九曰：‘为三缘制之：一为护身，二为护衣，三为护众人床席卧具。’然无论何时以坐具为礼拜之具，礼拜时先敷坐具，就其上作之，是甚为不法。南山义净皆痛斥之。释门归敬仪下曰：‘坐具之目，本是坐时之具。所以礼拜之中，无文敷者也。(中略)今见梵僧来至佛前礼者，必先褰裙以膝拄地，合掌长跪，口赞于佛，然后顶礼。此乃遗风犹在，可准用之。无坐具明矣。’寄归传三曰：‘礼拜敷其坐具，五天所不见行。(中略)其所须者，但拟眠卧之时护他毡席。若用他物，新故并须安替。如其己物，故则不须。勿令污染毁损信施，非为礼拜。南海诸僧，人用一布巾长三五尺，叠若食巾，礼拜用替膝头，行时搭在肩上。西国苾刍来见，咸皆莞尔而笑也。’ 　　 
