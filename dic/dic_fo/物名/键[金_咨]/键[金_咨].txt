(物名)又作犍茨，健支，建镃。译曰浅铁钵。铁钵中之小钵也。别名鐼子。应量嚣中累三个小钵，自大至小。总名鐼子。其第二曰大键[金*咨]，其第三曰小键[金*咨]。尼钞曰：‘键[金*咨]者谓小盌也。’出要律仪曰：‘键[金*咨]者，为助食器，秦言浅铁钵也。’释氏要览中曰：‘钵器大小数。’十诵律云：‘钵半钵大键[金*咨](键音虔，[金*咨]音咨，经音疏云：钵之中之小钵助钵用故)，小键[金*咨](僧祇同)。’四分律云：‘键[金*咨]入小钵，小钵入次钵，次钵入大钵(此律言小钵，即十诵大键[金*咨]也，次钵即半钵也。准诸律，四事可见也。今呼为鐼子。鐼音训，切韵云：铁类也，非故器)。’名义集曰：‘键[金*咨]音虔咨，母论译为浅铁钵，或作键茨建镃并梵音轻重。’ 　　 
