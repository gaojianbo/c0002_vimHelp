(物名)梵语阿萨曩&Amacron;sana。诸佛以莲华为座。智度论八曰：‘劫尽烧时，一切皆空。众生福德因缘力故，十方风来，相对相触，能持大水，水上有一千头人，二千手足，名为韦纽。是人脐中出千叶金色妙宝莲华，其光大明，如万日俱照。华中有人结跏趺坐，此人复有无量光明，名曰梵天王。此梵天王心生八子，八子生天地人民，是梵天王于诸淫嗔已尽无余。以是故，言若有人修禅净行，断除淫欲，名为行梵道。佛转法轮，或名法轮，或名梵轮。是焚天王坐莲华上，是故诸佛随世俗故，于宝华上结跏趺坐说六波罗蜜。’又以师子为座。见师子座条。  　　 
