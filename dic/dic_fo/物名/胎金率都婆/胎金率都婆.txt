(物名)胎藏界为&DF-8740;等五字所成。金刚界为&DF-87A6;一字所成。而其塔形有二说：一胎藏界为五轮塔，是为本有之因德，故不加庄严也。又金刚界为多宝塔，是为修生之果德，故加庄严也。又一说，二塔同为五轮塔，于运心宜有差别，五字所成者，为各别之五轮色法塔，一字所成者，为无碍之五轮心法塔。问：今两部之三昧耶曼荼罗所图者，同似宝塔，而其形无差别，今何言五轮塔耶？答曰：宝塔之总体为五轮，五轮之上以四曼加庄严也，今约于本体两部共谓为五轮耳。见秘藏记钞四。而此为自性清净心，亦为真如，亦为法性，亦为佛，亦为如来藏，亦为观。见秘藏记本。 　　 
