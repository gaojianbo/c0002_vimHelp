(物名)Ma&ndotblw;i，又作末尼。译曰珠，宝，离垢，如意。珠之总名。玄应音义一曰：‘摩尼，珠之总名也。’同二十三曰：‘末尼，亦云摩尼，此云宝珠，谓珠之总名也。’慧苑音义上曰：‘摩尼，正云末尼。末谓末罗，此云垢也，尼谓离也，谓此宝光净不为垢秽所染也。又云：末尼此曰增长，谓有此宝处，必增其威德，旧翻为如意随意等。逐义译也。’仁王经良贲疏下三曰：‘梵云摩尼，此翻为宝，顺旧译也，新云末尼，具足当云震跢摩尼，此云思惟宝。会意翻云如意宝珠，随意所求皆满足故。’圆觉大钞一下曰：‘摩尼，此云如意。’涅槃经九曰：‘摩尼珠，投之浊水，水即为清。’见如意珠条。 　　 
