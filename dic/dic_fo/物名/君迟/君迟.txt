(物名)Ku&ndotblw;&ddotblw;ik&amacron;，又作君持，军持，捃稚迦，捃稚迦。译曰瓶，水瓶也。比丘十八物之一。西域记十曰：‘捃稚迦，即澡瓶也，旧曰军持讹也。’玄应音义九曰：‘军持，正言捃稚迦，此译云瓶也，谓双口澡罐也。论文作鍕[金*持]，字无所出。’同十四曰：‘经中或作军迟。’慧琳音义八十二曰：‘君稚迦，僧所受用。君持，铜瓶是也。’陀罗尼集三曰：‘君迟，唐云胡瓶。’寄归传一曰：‘凡水分净触，净者咸用瓦瓷，触者任兼铜铁。净拟非时饮用，触乃便利所用。净则手方持，必须安着净处；触乃触手随执，可于触处置之。唯斯净瓶，及新净器所盛之水，非时合饮。余器盛者，名为时水，中前受饮即是无愆，若于午后饮便有过(下文说作瓶法)。’ 　　 
