(物名)铁钵也。比丘之食器。梵语，钵多罗P&amacron;tra，译曰应器。又曰应量器。谓应法之食器也。又应受人供养者所用之食器也。又应腹分量而食之食器也。行事钞资持记下二之三曰：‘钵是梵言，具云钵多罗，此翻应器，应量之器，对法为名。准章服仪云：堪受供者用之，名当应器，此即对人为目。或处说云：量腹而食，故云应器。即对食为名。’名义集七曰：‘钵多罗，此云应器。发轸云：应法之器也。’楞严义疏一上曰：‘钵多罗，此云应量器，色与体量，皆应法度也。’ 　　 
