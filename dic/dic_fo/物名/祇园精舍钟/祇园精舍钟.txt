(物名)祇园图经曰：‘无常院中有一堂，但以白银为饰。院有八钟，四为白银，四为颇梨。银钟在院之四角，起而置之。颇梨钟在无常堂之四角。其颇梨钟，形如腰鼓，鼻有一金毗仑，乘金狮子，手执白拂。病僧之气(无常堂置病僧)将大渐时，从是金毗仑之口说无常苦空无我，手举白拂，钟即自鸣，音中说诸行无常是生灭法生灭灭已寂灭为乐。病僧闻音，苦恼即除，得清凉之乐，如入三昧，往生于净土。(中略)银钟者帝释所作，颇梨钟者月天子所造，其声所至百亿世界，至佛灭度，二钟上去，各还本土。’ 　　 
