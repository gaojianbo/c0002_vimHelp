(物名)拂虫之具也，许用线拂，羊毛拂，树皮拂等。禁用猫牛尾马尾等类。毗奈耶杂事六曰：‘缘在广严城，猕猴池侧，高阁堂中。时诸苾刍为蚊虫所食，身体患痒，爬搔不息。俗人见时问言：圣者何故如是？以事具答。彼言：圣者何故不持拂蚊子物？答言：世尊不许。乃以缘白佛。佛言：我今听诸苾刍畜拂蚊子物。是时六众闻佛听已，便以众宝作柄，用犁牛尾而为其拂。俗人既见广说如前。乃至佛言：有其五种袪蚊子物：一者捻羊毛作，二用麻作，三用细裂氎布，四用故破物，五用树枝梢，若用宝物得恶作罪。’ 　　 
