(物名)梵曰惮哆家瑟诧Dantak&amacron;&sdotblw;&tdotblw;ha，译曰齿木。啮小枝之头为细条，用刷牙齿者。杨枝者义译也。寄归传一曰：‘每日旦朝须嚼齿木揩齿，刮舌务令如法，盥漱清净，方行敬礼。(中略)其齿木者，梵云惮哆家瑟诧。惮哆译之为齿，家瑟诧即是其木。长十二指，短不减八指，大如小指。一头缓须熟嚼，良久净刷牙关。(中略)齿木名为杨枝，西国柳树全稀，译者辄传斯号，佛齿木树实非杨柳。那烂陀寺，目自亲观，既不取信于他，闻者亦无劳致惑。检涅槃经梵本，云嚼齿木时矣。’大日经疏五曰：‘彼当取优昙钵罗或阿说他木端直嫞好者，不粗不细剂十二指量，凡一切量法皆用大拇指上节侧而相捻，是其正数也。此二木是过去佛菩提树，若无者当求有乳之木，谓桑谷等。’凡西国请俗人，先赠齿木及香水等，而祝其人之健康，以表恳请之意，故请佛菩萨亦用杨枝净水。观音忏法曰：‘我今具杨枝净水，惟愿大悲哀怜摄受。’毗尼日用切要曰：‘取杨枝，律中名曰齿木。杨有四种，皆可梳齿也：一白杨，叶圆。二青杨，叶长。三赤杨，霜降叶赤。四黄杨木，性坚致难长。今咸以柳条当杨枝，柳条垂下，乃小杨也。若无柳处，将何梳齿？须知一切木皆可梳齿，皆名齿木。但取性和，有苦味者嚼之，不独谓柳木一种。’[囗@又]梵网经心地品曰：‘不得樗蒲。(中略)爪镜，蓍草，杨枝，钵盂，髑髅，而作卜筮。’明蕅益梵网经合注六曰：‘杨枝即樟柳神。’ 　　 
