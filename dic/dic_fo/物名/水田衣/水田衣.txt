(物名)又云稻田衣。即袈裟也。因衣纹正方，似水稻田之界画，故名。王维诗曰：‘乞饭从香积，裁衣学水田。’十驾齐养新录曰：‘释子以袈裟为水田衣，今杭州神尼塔下，有唐杭州刺史卢元辅磨崖刻七言诗，首句云：水田十里学袈裟。’板桥道情曰：‘水田衣，老道人。’案时俗妇女以各色帛，寸翦间杂，紩以为衣，亦谓之水田衣。 　　 
