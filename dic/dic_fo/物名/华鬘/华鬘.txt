(物名)印度风俗男女多以花结贯饰首或身，谓之俱苏摩摩罗Kusumam&amacron;l&amacron;，因而以为庄严佛前之具。大日经入漫荼罗具缘品之余曰：‘持真言行者，供养诸圣尊，当奉悦意华。洁白黄朱色，钵头摩青莲，龙华奔那伽，计萨罗末利，(中略)是等鲜妙华。吉祥众所乐，采集以为鬘。’玄应音义一曰：‘梵言俱苏摩，此译云华、摩罗，此译云鬘。按西国结鬘师，多用苏摩那华，行列结之，以为条贯。无问男女贵贱，皆此庄严或首或身，以为饰好。’西域记二曰：‘首冠华鬘，身佩璎珞。’苏悉地经三曰：‘若欲成就华鬘法者，取阇底华作鬘。’然庄严佛前之华鬘，有以种种之宝刻其形者。守护国界经曰：‘以种种宝，用作华鬘，而为庄严。’陀罗尼集经六曰：‘若月无花，刻花安之。’支那日本之风土，难得适当之花，故专用金属所刻之华鬘。 　　 
