(物名)又名续明灯，无尽灯。佛前夜昼常明之灯也。五百问曰：‘问：续佛光明昼可灭不？答不得，若灭犯堕。’敕修清规亡僧曰：‘夜点长明灯。’刘餗隋唐嘉话曰：‘江宁县寺有晋长明灯。岁久，火色变青，而不热。隋文帝平陈，已讶其古，至今犹存。’按自晋迄唐，凡五百许年。可谓久矣。又日本之出云大社，有地神氏时长明灯。至今几乎三千年。天壤之间，恐无有再久于此灯也。 　　 
