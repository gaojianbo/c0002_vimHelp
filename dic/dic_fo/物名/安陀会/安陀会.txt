(物名)又作安怛婆沙，安多婆裟，安多跋萨，安陀跋萨，安陀罗跋萨，安怛婆参，或作安多会。内住之义。译言中宿衣，内衣，里衣，或中着衣。三衣之一。即五条而近身衬体著者。又曰下衣。唐则天尝缩小之，以与禅僧，遂至被着于法衣之上。今禅宗等所用之络子是也。其构造法，以一长一短为法，短部分谓之短条，长部分谓之长条。其条缘谓之叶，前方里面有结纽之轮，谓之[巾*句]，后方表面有着纽之处，谓之帖。[巾*句]纽附于袈裟全体三分之一处，[巾*句]附于上边隔四指之处，纽附于隔八指之处。缘以缝三道为法。今缝二道者，略也。叶之缝法，有揲叶，马齿，鸟足之别。 　　 
