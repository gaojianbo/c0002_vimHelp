(物名)M&amacron;&sdotblw;a，又作摩沙。金宝名，比丘盗五磨洒，则当波罗夷。慧琳音义六十曰：‘是西方市金宝之名也，其金一丸如梧桐子许大，名一磨洒。以东西两国通货价直约之，可直此方铜钱八十。其五磨洒计当四百。彼国土法，偷盗财物，计当五磨洒者，罪当永弃送于山林，任其生死。若盗一二三四磨洒，量罪别科，不至于弃。佛制戒一准王法，比丘所盗之物，价直五磨洒者，即名犯重，摈弃出家不共住也。古人译经错会，将一磨洒同于一钱，错之甚矣！佛言：我之教法，随方国土为制。若准此国王法，上从五帝三王，下及大唐王制，未闻盗五钱即合至死。(中略)盗五匹已上方至流别，贯百之间有杖，不至流贬。而言五钱犯重者伤其太急，难为护持。不觉破此戒者其数多矣！有部律文云：四百犯重者，由故严峻，于此国土制以校量宽猛，正得其中，合佛本制也。’百一羯磨一曰：‘何况五磨洒，若过五磨洒。’注曰：‘西方检问诸部律，皆同此名，断其重罪，不云五钱。此是贝齿计八十个名一磨洒，大数总有四百贝齿，一时离处方是犯盗，元不据钱。若译为五钱者，全乖本文。故存梵语。’ 　　 
