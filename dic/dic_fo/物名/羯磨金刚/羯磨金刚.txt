(物名)法器名。横三股作十字者。于修法用之。羯磨者，必以金属制，谓之羯磨金刚。大日经五曰：‘以本性清净故，羯磨金刚所护持故。净除一切尘垢我，乃至株杌过患。’疏十六曰：‘金刚有二种：一者智金刚，二者业金刚。此梵云金刚羯磨，谓所作事业也。以此金刚业而加持故，得净除其心地。’金刚顶义决曰：‘若欲种族得增长，炉内作羯磨印相，谓三股十字形。’此形为三股与三股相突贯之相，正示金刚杵之作业者。 　　 
