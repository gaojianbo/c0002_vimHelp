(物名)又云钵袋。盛铁钵之囊也。四分律五十二曰：‘手捉钵难护持，佛言：听作钵囊盛。不系囊口，钵出。佛言：应系。手捉钵囊护持，佛言：应作带络肩。’毗奈耶杂事四曰：‘时有苾刍手擎钵去，在路脚跌，钵堕遂破。因斯阙事，以缘白佛。佛言：苾刍不应手擎其钵。便以衣角裹钵而去，废阙同前。佛言：应作钵袋盛去。苾刍手携，招过如上。佛言：不应手持而去。应可作襻挂肩持行。’ 　　 
