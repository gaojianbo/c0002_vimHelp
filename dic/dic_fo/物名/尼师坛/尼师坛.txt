(物名)Ni&sdotblw;&imacron;dana，又作尼师但那，[宁*页]史娜曩。译言坐具。一曰随坐衣。亦为卧具。长四广三。坐卧时，敷地护身，又布于卧具上护卧具之具也。以为礼拜之具者，谬也。寄归传二曰：‘尼师但那坐卧具也。’行事钞下一曰：‘四分为身为衣为卧具故制。’慧琳音义一曰：‘尼师坛，梵语略也。正梵音具足应云[宁*页]史娜曩，唐译为敷具，今之坐具也。’名义集谓佛初度五人，及迦叶兄弟。并制袈裟，坐具在袈裟下。后度诸众，徒侣渐多。年少比丘，仪容端美，入城乞食，多为女爱。由是制衣角在左肩，后为风飘，听以尼师坛镇上。后外道达摩多问比丘，肩上片布，持将何用？答曰：拟将坐之。达摩多曰：此衣既为可贵，有大威灵，岂得以所坐之布而居其上？比丘白佛：由此佛制还以衣角居于左肩，坐具还在衣下。张希复诗云：共覆三衣中夜寒，披时不镇尼师坛。即谓此也。 　　 
