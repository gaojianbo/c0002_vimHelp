(物名)取鸟兽之具。以为佛菩萨摄取众生之象征。不空罥索观音之罥索，及不动尊所持之罥索是也。梵语杂名曰：‘罥索，梵语播舍。’大日经疏五释不动之罥索曰：‘罥索是菩提心中四摄方便，以此执系不降伏者，以利慧刃断其业寿无穷之命，令得大空生。’演密钞五曰：‘罥索是菩提心中等者，四摄是法，罥索是喻。诸佛菩萨，以四摄法，摄取众生，无空过者。世间罥索，索取诸兽，少有所失，故以为喻。’[囗@又](譬喻)喻凡夫之心，为我见所缚也。大日经一曰：‘云何罥索心？谓一切处住于我缚为性。’ 　　 
