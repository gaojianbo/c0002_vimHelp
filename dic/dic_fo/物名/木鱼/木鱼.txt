(物名)有二种：一为团圆之鱼鳞，读诵叩之；一为挺直之鱼形吊于库堂，粥饭击之，禅家呼曰梆。敕修清规法器章木鱼曰：‘相传云：鱼昼夜常醒，刻木象形击之，所以警昏惰也。’释氏要览曰：‘今寺院木鱼者，盖古人不可以木朴击之，故刻鱼象也。又必取张华相鱼之名，或取鲸鱼一击，蒱劳为之大鸣也。’摭言曰：‘有一白衣问天竺长老云：僧舍皆悬木鱼，何也？答曰：用以警众。白衣曰：必刻鱼何因？长老不能答。以问悟卞师。师曰：鱼昼夜未尝合目，亦欲修行者昼夜忘寐，以至于道。’按此言召集僧侣等所用者。 　　 
