(物名)死者之影像为之神主，记官位姓名，谓之位牌，本始于懦礼，位牌又称神牌、神板、灵牌、主牌等，宋代禅家用之。位牌之位，非灵牌中阴之义，为尊敬之，故应僧俗而书其位也。朱子语录曰：‘主牌荀勖礼，据隋炀帝所编礼书，有一篇荀勖礼乃是。云阔四寸，厚五分，八分大书，某人神坐，不然只小楷书亦得。’经济录六曰：祭先祖父母，有神主，有神牌。神主者，亡者之正体，与影像同义。神牌者，记亡者神灵所居，礼也。虽为木作之物，而其义有别，其制不同。神主书某之神主，神牌书某之神位，故神牌亦云神板，今世之所谓位牌者是也。 　　 
