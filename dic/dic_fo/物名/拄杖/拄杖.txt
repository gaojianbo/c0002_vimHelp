(物名)拄身之杖也。毗奈耶杂事六曰：‘佛在王舍城鹫峰山顶，有老苾刍登山上下脚跌倒地。佛言：应畜拄杖。闻佛许已，六众即便以金银等并杂彩物雕饰其杖。俗旅见已，共生嫌贱。苾刍白佛。佛言：苾刍有二种缘应畜拄杖。一谓老瘦无力，二谓病苦婴身。时有苾刍佯作老病而拄其杖，时诸苾刍以缘白佛。佛言：若实老病，应从僧伽乞畜杖羯磨。’拄字作柱者误。 　　 
