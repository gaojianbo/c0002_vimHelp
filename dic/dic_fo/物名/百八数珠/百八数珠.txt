(物名)木槵子经言贯木槵子一百八颗为数珠，以之念三宝，则退治百八之结业，而得无上之胜果，是数珠之起因也，然则百八之数，对于百八之结业即百八之烦恼也，又表示百八尊之功德也，又表示百八三昧之功德也，又表示本有修生之五十四位也。见数珠条。木槵子经曰：‘佛告之言：若欲灭烦恼障报障者，当贯木槵子一百八以常自随。若行若坐若卧，但当至心无分散意，称佛陀达磨僧伽名，乃过一木槵子。(中略)若复能满一百万遍者，当得断除百八结业。’ 　　 
