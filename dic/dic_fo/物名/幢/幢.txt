(物名)梵名驮缚若Dhvaja，又曰计都Ketu，译曰幢。为竿柱高出，以种种之丝帛庄严者。藉表麾群生，制魔众，而于佛前建之，或于幢上置如意宝珠，号之为与愿印，宝生如来，或地藏菩萨之三昧耶形也。大日经疏九曰：‘梵云驮缚若，此翻为幢。梵云计都，此翻为旗。其相稍异，幢但以种种杂色丝标帜庄严，计都相亦大同，而更加旒旗密号，如兵家画作象龙鸟兽等种种类形，以为三军节度。’演密钞五曰：‘释名曰：幢者童也(童独也)，其貌童童然，即军中独出之谓也。’ 　　 
