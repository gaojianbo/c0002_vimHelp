(书名)五十四卷，宋志磐撰。天台一家之正史也。等不等观杂录四曰：‘宋僧志磐所作佛祖统纪，收入大藏，流传已久。予阅之，觉其尊崇本宗，实有违乎佛祖之本意也。夫瞿昙舍金轮王位而作沙门，是弃世间之荣，而就山林之寂也。传其道者，莫不皆然。而志磐立一派以为正宗，作本纪，尊之为帝王。近支谓之旁出，作世家，尊之为诸侯。远支作列传，等之于士大夫。佛祖世系表内之祖，十四祖以下，反同旁出，全是世俗知见。自迦叶受佛嘱付而为初祖，历代传衣，至曹溪而止，此三十三代，皆从灵山会上一时印定。法身大士应运而出，主持正法也。今志磐以慧文大师遥宗龙树一语，遂将后之十九祖判为旁出，稍知佛法者断不出此。近闻台家后裔欲续统纪，自四明以下，立一正宗，接至近代，以本纪尊之。无知妄作，至于如此，尚得谓之如来真子乎？’又曰：‘其眨贤宗，则曰有教无观。其眨慈恩，则曰立义疏阔。自口口以降，四明以还，其中平平无奇者，亦尊为正统。’云云。 　　 
