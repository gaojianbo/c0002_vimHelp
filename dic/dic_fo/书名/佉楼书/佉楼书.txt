(书名)又作佉卢书，驴仙所造之书。百论疏上之下曰：‘外云：昔有梵王，在世说七十二字，以教世间，名佉楼书。世间敬情渐薄，梵王贪吝心起，收取吞之，唯阿沤两字从口两边堕地。世人贵之以为字王，故取沤字置四韦陀首，以阿字置广主经初。(中略)毗婆沙云：瞿毗婆罗门造梵书。佉卢仙人造佉卢书。大婆罗门造皮陀论。’玄应音义十七曰：‘佉楼书，应言佉路瑟吒，谓北方边处人书也。’本行集经十一曰：‘梵天所说之书。(中略)佉卢虱吒书，隋言驴唇。’ 　　 
