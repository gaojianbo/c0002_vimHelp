(书名)天亲宗相撮瑜伽百卷为嗢陀蓝。护法愍迷，造成唯识论解三十颂。阐发慈氏之奥典。十师精贯，百卷洞该。类聚群分，各遵其本。玄奘大师糅玆十释，译成十卷。既使文同义异者，若出一师。然而记忆犹艰。乃造八识颂，以统其绪。谓之规矩者，眼耳鼻舌身意末那阿赖耶之八识，行相心所缘性量境界地诸法各有定断故也。见相宗八要中。玆将本书各家之注述列之如下。八识规矩补注二卷。明晋泰补注。○八识规矩补注证义一卷。明明昱证义。○八识规矩略说一卷。明正诲略说。○八识规矩颂解一卷。明真可述。○八识规矩通说一卷。明德清述。○八识规矩纂释一卷。明广益纂释。○八识规矩直解一卷。明智旭解。○八识规矩浅说一卷。行舟说。○八识规矩颂注一卷。行舟注。○八识规矩论义一卷。性起论释。善漳等录。 　　 
