(书名)本名新编诸宗教藏总录，二卷，海东传华严大教沙门义天着。为目次诸家之章疏者。是章疏目录之嚆矢。自序曰：‘开元中，初有大法师，厥号智升。刊落讹谬，删简重复，总为一书，曰开元释教录。凡二十卷，最为精要。议者以为经法之谱，无出升之右矣。住持遗教，莫大焉。予掌穷谓(按穷谓二字，疑原本有误，无从考正，今仍之)，经论虽备，而章疏或废，则流衍无由矣。辄效升公护法之志，搜访教迹，以为己任。孜孜不舍，仅二十载于玆矣。今以所得新旧制撰诸宗义章，不敢私秘，叙而出之，后有所得。亦欲随而录之，脱或将来编次函帙，与三藏正文，垂之无穷，则吾愿毕矣。 　　 
