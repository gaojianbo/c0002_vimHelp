(书名)善无畏三藏为玄宗皇帝讲说本经。一行阿阇梨记之，异本有多种，据日本僧家言，现今存者唯二本，一为日本弘法携回本国者，有二十卷，称为大日经疏。一为日本慈觉携回本国者，有十四卷，称为大日经义释。此二部大同小异也。大日经疏日本东密之学者，称为本疏，或谓之大疏，无畏疏等计二十卷，其中至第三卷半，释本经住心品之一品，谓之口疏，由是已下谓之奥疏。古来释疏者，有口奥二疏之异，此以教相事相之二门异故也。其解释吾国不多见，日本则甚多，如遍明钞，指心钞，口笔钞，大疏钞(又名宥快钞)，已上皆解口疏。妙印钞，演奥钞，皆解奥疏。 　　 
