(书名)二十卷，唐智升撰。以三藏经论编为目录。不分门目，但以译人时代为先后。起汉明帝永平十年丁卯，迄开元十八年庚午，凡六百六十四载，中间传经缁素总一百七十六人，所出大小二乘，三藏圣教，及圣贤集传，并及失译总二千二百七十八部，合七千四十六卷，分为二录：一曰总括群经录。皆先列译人名氏，次列所译经名卷数，及或存或佚。末为小传。凡九卷。其第十卷，则历代佛经目录四十一家。一曰别分乘藏录。分为七目。各以经论类从，辨别存亡真伪，及删并重修之类，凡八卷。其十九二十卷，则大小乘经论入藏目录也。见四库提要。缩刷藏经缘起曰：‘唐太宗开元十年，沙门智升，着开元释目录二十卷，诠次经律论及诸师撰述，五千四十八卷。以千字文定函号，是大藏定数之始也。尔来历朝，大藏诠次，以开元录为模范。’ 　　 
