(书名)Hira&ndotblw;yasaptati，数论师自在黑作，有七十行偈颂。其时国王赏之以金，故彼以之为名誉，而名为金七十论，或云论之长行(解释偈颂之语曰长行)为天亲所作者非是，述彼宗二十五谛之义，三卷，陈真谛译。唯识述记一末曰：‘有外道，入金耳国，以铁鍱腹，顶戴火盆，击王论鼓，求僧论议。因诤世界初有后无，谤僧不如外道，遂造七十行颂，申数论宗。王意朋彼，以金赐之，外道欲彰己令誉，遂以所造，名金七十论。彼论长行，天亲菩萨之所造也。’金七十论下记本书之传承曰：‘迦毗罗仙人初出有四德：一法，二智，三离欲，四自在。(中略)由慈悲故，先为阿修利说。是阿修利仙人，次为般尸诃说。般尸诃广说此论，有六十千偈。(中略)次第乃至婆罗门，姓拘式，名自在黑，抄集七十偈。’又曰：‘此智者，从迦毗罗来至阿修利，阿修利传与般尸诃，般尸诃传与褐伽，褐伽传与优楼佉，优楼佉传与跋婆利，跋婆利传与自在黑。如是次第，自在黑得此智。见大论难可受持，故略抄七十偈。’与世亲菩萨之关系，出婆薮槃豆法师传。 　　 
