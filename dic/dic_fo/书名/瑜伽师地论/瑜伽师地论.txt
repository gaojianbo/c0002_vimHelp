(书名)梵名Yog&amacron;o&amacron;ryabh&amacron;mi－&sacute;&amacron;stra，百卷，弥勒菩萨说，唐玄奘译。三乘之行人，谓为瑜伽师。瑜伽师所依所行之境界有十七聚，谓为瑜伽师地，瑜伽师之地也。此论明瑜伽师所行之十七地，故名瑜伽师地论。十七地者，第一五识身相应地乃至第十七无余依地也。玄应音义二十二曰：‘瑜伽，此译云相应。一切乘境行果等所有诸法，皆名相应。境谓一切所缘境，此境与心相应，故名境相应。行谓一切行，此行与理相应，故名行相应。果谓三乘圣果，此果位中诸功德更相符顺，故名果相应。师地，师谓三乘行者。由闻思等次第习行。如是瑜伽随分满足，展转调化诸众生，故名瑜伽师。师谓教人以道者之称也。旧经中言观行人者也。地谓境界所依所行。或所摄义，是瑜伽师所行境界，故名为地。即十七地也。’佛去世后一千年中，无着菩萨自阿踰陀国讲堂升夜摩天受于弥勒菩萨，昼日为大众宣说者。本论之著述如下：瑜伽论略纂十六卷，唐窥基撰。瑜伽论劫章颂一卷，唐窥基撰。瑜伽伦记四十八卷(或作二十四卷)，唐遁伦集撰。 　　 
