(书名)八卷。明末白下雪浪洪恩，演说宗教，特从大藏中录八种示人，以为习相宗者之阶梯。盖两土之著作也。其八种之名目：一、百法明门论。天亲菩萨造。唐三藏法师玄奘奉诏译。二、唯识三十论。世亲菩萨造。玄奘译。三、观所缘缘论。陈那菩萨造。玄奘译。四、六离合释。失造论及译人名。五、观所缘缘论释。护法菩萨释。唐三藏法师义净译。六、因明入正理论。商羯罗主菩萨造。玄奘译。七、三支比量。玄奘立。宋永明寺主延寿禅师于宗镜录中节出。八、八识规矩。玄奘造颂。以上之次序，依明释明昱所次。蕅益则因明论列第一，六离合释列第七，三支比量则谓之真唯识量也。 　　 
