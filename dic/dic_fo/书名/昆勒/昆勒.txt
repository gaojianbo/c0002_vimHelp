(书名)又，作蜫勒，论藏名。小乘四门之一，译曰箧藏。尊者迦旃延作，明亦有亦空之理者。智度论二曰：‘摩诃迦旃延佛在时解佛语作昆勒。昆勒，秦言箧藏也。乃至今行于南天竺。’同十八曰：‘智者入三种法门，观一切佛语，皆是实法不相违背。何等是三门？一者蜫勒门，二者阿毗昙门，三者空门。问曰：云何名蜫勒？。(中略)答曰：蜫勒有三百二十万言，佛在世时大迦旃延之所造。佛灭度后人寿转减，忆识力少，不能广诵。诸得道人撰为三十八万四千言，若人入蜫勒门论议则无穷。’[囗@又]昆者毗之误，当言毗勒。三论玄义十作‘蜫勒论。’又作‘鞞勒论。’天台净名疏七作‘毗勒门。’可洪音义十曰：‘蜫勒，上音毗正作[蠡-彖+毗]也。梵言毗勒，秦言箧藏也。’梵Pi&tdotblw;aka。 　　 
