(书名)唐百丈山怀海禅师初立禅家一门之宗规，谓之百丈清规。后世称之谓古清规。宋景德元年，翰林学士杨亿有古清规序，则此时尚存。其后灭亡，仅有颂偈等，散见于诸书，后来诸师收集而出于世。有宋徽宗崇宁二年，宗赜所集之崇宁清规，宋度宗咸淳二年，惟勉所集之咸淳清规，及元武宗至大四年，东林咸公所集之至大清规三种。最后元顺宗至元四年，百丈山德辉禅师奉敕选拔前之三规，大成清规。名敕修百丈清规。有八卷。诏天下僧人悉依此清规而行。至明屡下敕不入此清规者，以法绳之。见敕修清规序跋。 　　 
