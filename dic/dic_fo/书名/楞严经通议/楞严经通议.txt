(书名)十卷，明释德清述。其自序曰：‘历览诸说，有所未惬者，独理观未见会通。故言句虽明，而大旨未畅。(中略)至万历甲寅，以投老南岳，寓灵湖之万圣兰若。结夏时，粤门人超逸侍予最久，甘苦疾病患难，靡不同之。予感其精诚，因入室请益悬镜，触发先心，遂直笔成帙。较悬镜虽多，无非广发一心三观之旨，而文不暇详释。题曰通议，盖取春秋经世，先王之法议而不辩之意。所谓议其条贯，而通其大纲。是于向上一路，实以为赘。其于初机之士，可以饮海一滴而吞百川之味也。’案此书十卷外首附悬镜一卷。末附补遗一卷。 　　 
