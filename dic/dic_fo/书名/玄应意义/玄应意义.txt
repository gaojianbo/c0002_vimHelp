(书名)二十五卷。唐释玄应撰。即一切经音义也。四库未收书目提要曰：‘释智升开元释教录，称玄应以贞观之末，捃舍藏经，为之音义注释训解，援引群籍。证据卓明云云：案齐沙门释道惠，为一切经音义。宋高僧传云：唐释惠琳，为大藏音义一百卷。二书今皆不传。是编唐书艺文志著录，名众经音义。此从释藏本刊印，其中所引群籍，如郑康成尚书注，论语注，三家诗，贾逵服虔春秋传注，李巡孙炎尔雅注，以及仓颉三仓，葛洪字苑，字林声类，服虔通俗文，说文音隐，多不传之秘册。玄应通晓儒术，著书该博，惟昧汉人之通转假借。泥后代之等韵，是其所短也。’余见一切经音义条。 　　 
