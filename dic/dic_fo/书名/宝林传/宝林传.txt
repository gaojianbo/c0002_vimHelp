(书名)唐德宗贞元十七年建康沙门慧炬与天竺三藏胜持编禅宗诸祖传法之谶记及宗师之机缘，名为宝林传(稽古略三)，如七佛之说偈，世尊之拈华，皆宝林之捏造也。而传灯广灯等诸录皆因袭之以为口实。释门正统四曰：‘德宗之末，乃有金陵沙六慧炬，撰宝林传，夸大其宗。至与僧传所记，如皂白冰炭之不相入。(中略)铠庵论之曰：宝林说诡，非特达磨慧可事迹与僧传不同，其最虚诞无稽而流俗至今犹以为然者，七佛说偈世尊拈华是也。’ 　　 
