(书名)三论宗所依之论藏也。一、中论，申明大乘中实之理。故名中论。龙树所造五百偈(实四百四十六偈)，有二十七品。前二十五品破大乘之迷执，而申大乘之实理。后二品破小乘之迷执。而申小乘之实义。婆罗门青目作释。秦罗什删补之(删补者惟释耳)，译为四卷。二、十二门论，偈颂论释皆龙树所造。所明之法门有十二，故名十二门论。十二门尽破大乘之迷执，而申大乘之实理。罗什译有一卷。三、百论，龙树弟子提婆菩萨所造。原为二十品，一品各有五偈(此偈为句数偈非结颂偈但数论文之文字三十二字为一偈)，因从偈数而名为百论。破鄣蔽大小乘之外道之执，以申大小之两正。天亲菩萨释之。罗什以后之十品为非要而省之，但译前之十品(各品中细注修妒路者提婆之偈句也，其偈句各品有增减者，天亲释时又罗什译时添削者)，有二卷。僧肇中论序曰：‘百论治外以闲邪，斯文祛内以流滞，大智释论之渊博，十二门观之精诣。’ 　　 
