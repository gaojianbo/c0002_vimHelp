(经名)法华经第三之终说化城之喻之品名也。化城者，一时化作之城郭也。其喻意以一切众生成佛之所为宝所，到此宝所，道途悠远险恶，故恐行人疲倦退却，于途中变作一城郭，使之止息，于此处养精力，遂到宝所，佛欲使一切众生到大乘之至极佛果，然以众生怯弱之力，不能堪之，故先说小乘涅槃，使一旦得此涅槃，姑为止息，由此更使发心进趣真实之宝所也。然则小乘之涅槃，为一时止息而说，是佛之方便也。文曰：‘譬如五百由旬，险难恶道，旷绝无人，怖畏之处。若有多众，欲过此道至珍宝处。有一导师，聪慧明达，善知险道通塞之相。将导众人，欲过此难。所将人众，中路懈退。白导师言：我等疲极，而复怖畏，不能复进。前路犹远，今欲退还。导师多诸方便，(中略)于险道中，过三百由旬，化作一城。(中略)是时疲极之众，心大欢喜，叹未曾有。(中略)尔时导师，知此人众既得止息无疲倦，即灭化城，语众人言：汝等去来。宝处在近，向者大城，我所化作，为止息耳。’ 　　 
