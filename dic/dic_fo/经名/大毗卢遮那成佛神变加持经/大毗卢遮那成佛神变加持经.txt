(经名)大日经之具题。经文六卷，供养次第一卷，共七卷，唐善无畏译。真言三部经之一。胎藏界密部之本经也。见大日经条。谓大日如来自成佛以不思议之加持力说内证法之经典也。离神力之加持。不能说。不能听。就此真言一宗有自证说法，加持说法之大论，遂分古义新义之两派。见法身条。玆将本经各家之著述列之如下。大毗卢遮那成佛经疏二十卷(唐一行记)，大毗卢遮那成佛神变加持经义释十四卷(唐一行述记)，大毗虑遮那成佛神变加持经义释演密钞十卷(辽觉苑撰)，大毗卢遮那经供养次第法疏二卷(唐不可思议撰)。 　　 
