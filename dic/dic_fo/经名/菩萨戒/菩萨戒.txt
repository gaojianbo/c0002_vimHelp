(经名)大乘菩萨僧之戒律也，总名三聚净戒，别有二途，一梵网为宗之说，二瑜伽禀承之说。梵网为宗之说受戒之作法出于梵网经律藏品，其戒相为梵网经所说之十重禁四十八轻戒，是三聚戒中之摄律仪戒也。瑜伽禀承之说出于善戒经，彼经为佛初成道之说，补处之弥勒亲闻之，瑜伽论之菩萨地品也，依此说则摄律仪戒与声闻地之所说相同，与小乘比丘之二百五十戒亦同。但为菩萨利他摄诸善法饶益一切众生为菩萨戒。即三聚中之摄善法戒饶益有情戒也。故戒相所说不一定，瑜伽论持地论各有不同。 　　 
