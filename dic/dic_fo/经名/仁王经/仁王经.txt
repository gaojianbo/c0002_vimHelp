(经名)有二本。旧本为罗什译，题曰佛说仁王般若波罗蜜经，二卷。新本为不空译，题曰仁王护国般若波罗蜜多经，亦二卷。仁王指当时十六大国之国王也。佛，对诸王各护其国使之安稳，故为说般若波罗蜜多深法之经文也。谓受持讲说此经则七难不起，灾害不生，万民丰乐。故古来以之为护国三部经之一，公私皆为禳灾祈福读诵之。玆将本经各家之注述及关于本经之著作列之如下：仁王经疏六卷，隋吉藏撰。仁王护国般若经疏，五卷，隋智顗说，门人灌顶记，仁王经合疏三卷，隋智顗说，灌顶记，明道霈合，仁王经疏三卷，隋智顗说，灌顶记，成莲合，仁王经疏，七卷，唐良贲述，仁王经疏六卷，唐圆测撰，仁王经疏法衡钞六卷，唐遇荣集，仁王护国般若波罗蜜经疏神宝记，四卷，宋善月述，注仁王经疏科一卷，宋净源录，仁王经疏四卷，宋净源撰集，仁王经科疏科文一卷，明真贵述，仁王经科疏悬谈一卷，明真贵述，仁王经科疏五卷，明真贵述。 　　 
