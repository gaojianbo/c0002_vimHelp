(经名)Veda，又作围陀，毗陀，皮陀等，新称吠陀，吠驮，薜陀，鞞陀等。译曰明智，明分等。婆罗门所传经典之名也。明实事，发生智慧故名，大本别为四分。西域记二曰：‘其婆罗门，学四吠陀论。曰毗陀，讹也。一曰寿，谓养生缮性。二曰祠，谓享祭祈祷。三曰平，谓礼仪占卜。兵法军阵。四曰术，谓异能伎数，禁咒医方。’金光明最胜王经慧沼疏五曰：‘四明法，即四薜陀论，旧曰韦陀，或毗伽罗论，皆讹谬也。一颜力薜陀，此云寿明，释命长短事。二耶树薜陀，此云祀明，释祀祠之事。三娑摩薜陀，此云平明，平是非事。四阿达薜陀，此云术明， 　　 
