(经名)原有二部：一为一卷之提谓经，真本也。一为二卷之提谓经，伪撰也。出三藏记集卷五伪经伪撰杂录第三曰：‘提谓波利经二卷(旧则有提谓经一卷)，右一部。宋孝武时，北国比丘昙靖撰。’唐高僧传一(昙曜传)曰：‘又有沙门昙靖者，以创开佛日，旧译诸经并从焚荡，人间诱导，凭准无因(言魏武废佛之难)，乃出提谓波利经二卷，意在通悟，而言多妄习。(中略)旧录别有提谓经一卷，与诸经语同，但靖加五方五行，用石糅金，致成伪耳。’一卷之提谓经，亦不存于今藏经。 　　 
