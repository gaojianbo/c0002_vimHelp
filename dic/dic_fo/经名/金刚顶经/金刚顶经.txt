(经名)真言教三部经之一。是为梵本十万偈十八会之总名，故通于现行流布金刚界之诸经，然特以三本为主：一为不空所译三卷之教王经，具名金刚顶一切如来真实摄大乘现证大教王经。十八会之第一会四品中译其第一品者。二为施护所译三十卷之教王经，具名佛说一切如来真实摄大乘现证三昧教王经。尽译第一会之四品者。三为金刚智所译四卷之略出经，具名金刚顶瑜伽中略出念诵经。已上三本皆称金刚顶经，但寻常所指之金刚顶经为第一本。 　　 
