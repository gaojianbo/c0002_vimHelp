(经名)善生童子，顺婆罗门之法，每朝洗浴，礼拜六方，佛见之而说佛法之六方礼，父母为东方，应以五事敬顺。师长为南方，应以五事敬奉。妻妇为西方，应以五事敬待。亲族为北方，应以五事观敬。僮仆为下方，应以五事敬授。以沙门婆罗门为上方，应以五事供奉。礼敬如是诸方，则死得生天。此经有数本：一后汉安世高译，名佛说尸迦罗越六方礼经。一西晋支法度译，名佛说善生子经。一题善生经在中阿含第三十三。一亦题善生经，在长阿含第十一。一说于优婆塞一集会品。 　　 
