(经名)四律之一，六十卷。五部中昙无德部之律藏也。姚秦佛陀耶舍，竺佛念共译。佛灭后百年，法正尊者(又曰法护尊者，梵名昙无德)于上座部之律藏中契同己见者，采集成文，随说所止，而为一分，四度完结，故称为四分律。盖四分之名，非依义而判段章之名，乃四度结集之，分之为四夹，故名四分也。初分二十卷，二分十五卷，三分十四卷，四分十一卷。戒本疏一上曰：‘佛灭百年，兴斯名教。相传云：于上座部搜括博要，契同己见者，集为一部。四度傅文，尽所诠相，故云四分。此据说所至，非义判也。故二十犍度离分三分，可义开耶？’资持记上一 　　 
