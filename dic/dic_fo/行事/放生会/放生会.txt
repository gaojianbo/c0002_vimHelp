(行事)佛制比丘贮放生器，日常罗漉水囊之生类容之，以放之于泉池河水。未有放生会之事。及天台智者制天台山海曲为放生池，使海上渔人放鱼介于此。放之当为授三归戒，说大法以结法缘。盖取金光明经所说流水长者救生之事缘也。是为放生会之滥觞。其后天台之慈云四明，盛行之，慈云之金园集九，四明之教行录，各有放生之仪轨(释门正统三)。 　　 
