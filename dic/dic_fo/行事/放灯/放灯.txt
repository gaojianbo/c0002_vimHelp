(行事)点灯放夜也。汉明帝时，佛法初东渐，摩腾竺法兰与道士角法力胜之，明帝敕于上元(正月十五日)点灯以表佛法大明。后代效之，至三元(正月十五日，七月十五日，十月十五日)皆放灯云。僧史略下曰：‘案汉法本内传曰：佛法初来与道士角试，烧经像无损而发光。又西域十二月三十日是此方正月十五日，谓之大神变月。汉明敕令烧灯，表佛法大明也。(中略)唐先天二年西域僧沙陀，请以正月十五日燃灯。开元二十八年正月十四日敕，常以二月望日烧灯。(中略)德宗贞元三年敕，正月十五日燃灯。是汉明帝因佛法初来与道士角法，敕令烛灯表破昏闇。(中略)后历诸朝或然不。大宋太平兴国六年敕，下元亦放灯，三夜为军民祈福，供养天地辰象佛道。三元俱燃灯放夜，自此为始。着于格令焉。’ 　　 
