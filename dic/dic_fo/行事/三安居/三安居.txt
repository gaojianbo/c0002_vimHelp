(行事)结夏之时期，旧译家分前中后三期，始于四月十六日者为前安居，始于五月十六日者为后安居，始于其中间者，为中安居，其日数则九十日。见行事钞资持记四之二。又，新译家为二期，前安居始于五月十六日，后安居始于六月十六日，而无中安居。但支那日本之僧徒皆取四月十六日为入安居之日。西域记二曰：‘印度僧徒，依佛圣教，坐两安居。或前三月，或后三月。前三月当此从五月十六日至八月十五日，后三月当此从六月十六日至九月十六日。前代译经律者，或云坐夏，或云坐腊，传译有谬。’寄归传二曰：‘若前安居，谓五月黑月一日，后安居则六月黑月一日。唯斯两日合作安居，于此中间文无许处。’圆觉经曰：‘若经夏首，三月安居，当为清净菩萨止住。’ 　　 
