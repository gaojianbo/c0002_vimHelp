(行事)西域之俗，每年佛生日，庄严佛像载之以车巡行城内，谓之行像。法显传记巴连弗邑之行像云：‘年年常以建卯月八日行像，作四轮车，缚竹作五层。有承栌偃戟，高二丈许，其状如塔。以白毡缠上，然后彩画作诸天行像，以金银琉璃庄严其上。悬缯幡盖，四边作龛，皆有坐佛，菩萨立侍，可有二十车，车车庄严各异。当此日境内道俗皆集，作倡伎乐，华香供养。波罗门子来请佛，佛次第入城，入城内再宿，通夜燃灯伎乐供养，国国皆尔。’僧史略上详释之。又见佛国记。 　　 
