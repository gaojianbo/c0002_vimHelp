(行事)妙法莲华经八卷，讲八座称为八讲。朝夕二座，分为四日。三宝感应录中曰：‘释慧明，不知何处人，颖悟佛乘，讲法华经。入深山，坐于石室讲经，有光明渐近窟前，是天人也。自称吾是猿猴群中之老弊盲者，闻公讲因生于忉利天，思师之恩，故降临于此，愿闻讲说。明云如何讲说？天曰：吾忽忽欲还天，师以一部之典分八座讲之。明云：所持七卷(法华经古本为七卷)，可分七座，何必八讲？天曰：法华是八年所说，若讲八年，则实悠久，愿开八座以拟八岁之说，且亦叶于佛旨。明乃开七卷为八轴，为天人讲之。’[囗@又]后来仿法华八讲，有最胜八讲，即金光明最胜王经之八讲也。 　　 
