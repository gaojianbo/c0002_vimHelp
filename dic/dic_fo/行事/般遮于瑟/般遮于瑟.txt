(行事)Pa?cav&amacron;r&sdotblw;ika，又作般阇于瑟、般遮婆瑟、般遮跋瑟迦。般遮越师。具曰般遮跋利沙，又曰般遮婆栗迦史。直译则为五年会。每五年一设之大斋会也。义译曰无遮会。以容受一切之人而不遮遣故也。玄应音义十七曰：‘般阇于瑟，或作般遮于瑟，皆讹略也。应言般遮跋利沙，又言般遮婆栗史迦。般遮，此云五。婆栗史迦，此云年，谓五年大会也。佛去世一百年后，阿输迦王设此会也。’十诵律五曰：‘般遮婆瑟会。’注‘云五岁会也。’法显传曰：‘般遮越师，汉言五年大会也，国王作大会也。’文句私记二曰：‘育王经云五年功德会，开元录云五年一切大集会，探玄记云无遮大会。’ 　　 
