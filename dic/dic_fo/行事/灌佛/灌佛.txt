(行事)又去浴佛。灌浴佛像而拂拭之，其功德广大，经说之，西天每作之。寄归传四曰：‘但西国诸寺，灌沐尊仪，每于禺中(正午)之时，授事(执事)便鸣健椎。寺庭张施宝盖，殿侧罗列香瓶，取金银铜石之像，置以铜金木石盘，内令诸妓女奏其音乐，涂以磨香，灌以香水，以净白氎而揩试之，然后安置殿中，布诸华彩，此乃寺众之仪，令羯磨陀那(译授事)作之矣。然于房房之内，自浴尊仪，日日皆为要心无阙，(中略)至于铜像，无问小大，须细灰砖末，揩拭光明。清水灌之，澄华若镜。大者月半月尽合众共为，小者随己所能。每须洗沐，斯则所费虽少，而福利尤多。其浴像之水，举以两指，沥自顶上，斯谓吉祥之水，冀求胜利。(中略)曾见有处。四月八日，或道或俗，持像路边，灌洗随宜。不知揩拭，风飘日曝，未称其仪矣。’依此则西天之俗，灌佛为平常之事，依拂说摩诃刹头经，则特说四月八日佛生日之灌佛，依般泥洹后灌腊经，则说四月八日佛生日与七月十五日夏满日之灌佛。诸宗行佛生日之灌佛，禅宗于十二月八日之佛成道亦行灌佛式。腊八之浴佛，依譬喻经。见腊八条。秘藏记本说密教之沐像法曰：‘即观以此本来自性清净水，浴诸佛无垢身。及洗自他众生界百六十心即浴。’有般泥洹后灌腊经、佛说灌洗佛形像经、摩诃刹头经、佛说浴像功德经、浴佛功德经、新集浴像仪轨之经轨。 　　 
