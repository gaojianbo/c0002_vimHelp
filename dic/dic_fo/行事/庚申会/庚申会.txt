(行事)庚申之夜，以青面金刚之像为本尊，造猿形为神，设祭供彻夜，以满足众愿，谓之守庚申。是本出于道家避三尸之说，更无佛教之典据。但吾国佛者和之者甚多。僧史略下曰：‘近闻周郑之地，邑社多结守庚申会。初集鸣铜钹，唱佛歌赞。众人念佛行道，或动丝竹，一夕不睡。以避三彭奏上帝，免注罪夺算也。然是实道家之法，往往有无知释子，入会图谋小利，曾不寻其根本，误行邪法。深可痛哉。’以青面金刚为其本尊者，据青面金刚之仪轨。其言曰：‘若患骨蒸，伏运，传尸鬼病者，诵咒千遍，其病即愈。’其仪轨出于陀罗尼经十。 　　 
