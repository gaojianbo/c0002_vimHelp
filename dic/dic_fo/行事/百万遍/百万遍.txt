(行事)唱弥陀之名号百万遍也，满百万遍者。必得往生，唐道绰禅师依木槵子经，检得百万遍之文，会之于阿弥陀经之七日念佛，七日不断，即满百万遍。自修之也。伽才净土论上曰：‘如经说：若人念阿弥陀佛得百万遍已去，决定得生极乐世界。绰禅师检得此经，若能七日念佛即得百万遍也，由此义故经中多道七日念佛也。’同下曰：‘问曰：经虽说七日念佛即得往生，未知念几许佛名得往生也。答曰：如绰禅师检得经文，但能念佛一心不乱得百万遍已去者，定得往生。又绰禅师依小阿弥陀经七日念佛检得百万遍也。是故大集经、药师经、小阿弥陀经、皆劝七日念佛者，此意明矣。’ 　　 
