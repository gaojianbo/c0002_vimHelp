(行事)梵语盂兰盆Ullambana，译为倒悬。人死，魂魄沈于闇道，有倒悬之苦也。为救此倒悬之苦供养三宝者，即盆供也。玄应音义十三曰：‘盂兰盆，此言讹也。正言乌蓝婆拏，此译云倒悬。按西国法，至于众僧自恣之日盛设供具奉施佛僧，以救先亡倒悬之苦。旧云盂盆是贮食之器，此言讹也。’新称之婆拏，即旧称之盆，皆梵语也。 　　 
