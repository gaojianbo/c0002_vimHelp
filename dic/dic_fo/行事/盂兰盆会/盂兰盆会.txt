(行事)佛弟子目连尊者，见其母堕饿鬼道，受倒悬之苦。问救法于佛。佛教于每年七月十五日(僧安居竟之日)，以百种供物供三宝。请其威，得救七世之父母。因起此法会。盂兰盆经曰：‘是佛弟子修孝顺者，应念念中忆父母乃至七世父母。年年七月十五日，常以孝慈，忆所生父母，为作盂兰盆，施佛及僧，以报父母长养慈爱之恩。’佛祖统纪三十三曰：‘盂兰此翻解倒悬，言奉盆供于三宝福田，用以解饥虚倒悬之急。’汉土于梁武帝大同四年，初设盂兰盆斋。 　　 
