(本生)世尊昔为菩萨，曰常悲，见世秽浊，背正向邪，常愁忧悲恸。其时有佛名京法无秽，灭度未久，经法都尽。常悲梦闻其佛说法消除心垢，而入清净定，即舍妻子入山苦行，自恸哭我不遇佛，不见法僧，何由修佛道？天神下教之，使东行。常悲随教东行，数日即止。上方有佛飞来其前，菩萨见佛，且喜且悲，稽首曰：愿佛垂哀为我说经。佛告之曰：三界皆空，夫有必无，万物若幻，一生一灭，犹若水泡。且教之东行二万里逢健陀罗越国法来菩萨使听度无极之法。见度无极经七。 　　 
