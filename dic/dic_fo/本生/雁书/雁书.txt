(本生)佛之前生谭。往昔波罗捺王摩诃罗阇有二子，名善友恶友。兄欲得如意珠恤国人，与弟恶友共入大海得珠，弟嫉之，夺珠，刺兄眼，归谓没于水，父母恸哭，后兄眼恢复，在利师跋国。宫廷初饲一白雁，闻其主不幸，悲呜宛转。母夫人为作书系于雁颈，雁飞到利师跋国，见善友飞呜。善友知父母悲哀，作手书又系于其雁，雁归，父母审事情，即杻械恶友迎善友。其时恶友即提婆达多，善友即今之佛。见大方便佛报恩经四(恶友品)。 　　 
