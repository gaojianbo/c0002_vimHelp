(本生)结集大毗婆娑论之五百罗汉，前身为五百之蝙蝠。西域记三曰：‘南海之滨有一枯树，五百蝙蝠于中穴居。有诸商侣止此树下，时属风寒，人皆饥冻。聚积樵苏，蕴火其下，烟焰渐盛枯树遂燃。时商侣中有一贾客，夜分已后诵阿毗达磨藏，彼诸蝙蝠，虽为火困，爱乐法音，忍而不去，于此命终。随业受生，俱得人身。舍家修学，乘闻法声，聪明利智，普证圣果，为世福田。近迦腻色迦王与胁尊者招集五百贤圣，于迦涅弥罗国作毗婆沙论，斯并枯树之中五百蝙蝠也。’ 　　 
