(本生)过去世有一国王名大车。有三子。太子曰摩诃波罗。次子曰摩诃提婆。幼子曰摩诃萨埵。三子游山林，一虎产七子，才经七日，诸子围绕，见逼于饥渴，各生悲怆之念而去。既而摩诃萨埵大生悲心，为无上菩提，欲舍此秽身，先使二兄去，独入林中，至饿虎处，脱衣服置竹上，委身而卧。虎畏萨埵慈威力不敢食，萨埵见之，上高投身于地。时小神以手捧王子，曾无伤损。萨埵乃以干竹剌颈，出血，渐近于虎。尔时大地六种震动，天华乱坠。饿虎见萨埵头流血，即舐血食肉尽。王子即今释迦牟尼是也。以此功德超趣十一劫。见最胜王经舍身品，贤愚经摩诃萨埵以身施虎缘品。 　　 
