(本生)又曰仙誉。国王名。昔释迦如来为仙豫王时。杀诽谤大乘法之五百婆罗门，婆罗门命终后，生于地狱，悔过，发大乘之信，即生于甘露鼓如来世界。涅槃经十二曰：‘我念往昔于此阎浮提作大国王，名曰仙豫，爱念敬重大乘经典。(中略)闻婆罗门诽谤方等，闻已即时断其命根。善男子！以是因缘，从是已来，不堕地狱。’同十六曰：‘诸婆罗门命终之后，生阿鼻地狱，即有三念。(中略)于大乘方等经典生信敬心，寻时命终生甘露鼓如来世界。’诸经要集十一曰：‘如仙誉国王，杀五百婆罗门生地狱中。发生信心，生甘露国。’ 　　 
