(本生)Si&mdotabv;hala，译曰执师子。释迦如来往昔为大商主时之名。亡罗刹国而立僧伽罗国。西域记十一曰：‘昔有大商主云僧伽，其子名僧伽罗。率五百商人入海采宝，为风波飘流至一罗刹女国。罗刹女来迎之，诱入铁城中。后悟其为鬼女，一心祈祷，感一天马，五百商人皆乘之免危难。罗刹女知诱惑不成，凌空至僧伽罗家，呈媚哀请。僧伽罗怒，拔剑欲斩之。罗刹女去而诉之于王。王惑其美色，使内侍。僧伽罗谏，不听。已而罗刹女杀王，持其尸还本处。国人立僧伽罗为王。僧伽罗立为王，率兵至海岛，悉杀鬼女，遂有其国。仍以王名为国号，谓为僧伽罗国。’即今之锡兰国也。 　　 
