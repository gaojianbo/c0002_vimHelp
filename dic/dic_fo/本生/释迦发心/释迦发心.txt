(本生)依智度论四，俱舍论十八之说，则三大阿僧祇劫前有佛，名释迦牟尼。逢此佛而发心，且愿如其佛作佛，此为最初之发心，今如其愿为释迦牟尼，其行化一同彼佛也。俱舍论十八曰：‘我世尊，昔菩萨位。最初逢一佛。号释释迦牟尼。遂对其前发弘誓愿。愿我当三作佛。一如今世尊。彼佛亦于末劫出世。灭后正法亦住千年。故今如来一一同彼。’依法华经化城喻品之说，则过去久远劫有佛，名大通智胜如来。其佛未出家时，有十六王子，后亦皆出家为沙弥，听法华，遂皆成佛，其第十王子，即今释迦如来也。但经言：‘已曾供养百千万亿诸佛，净修梵行，求阿耨多罗三藐三菩提。’则此时非初发心矣。[囗@又]依悲华经二三之说，则往昔删提岚国无诤念王时，宝海梵志，有一子出家成道为宝藏如来。其时宝海梵志，劝王及王之千子，与其他数多弟子发心，王等随之而愿求清净佛国，其一千弟子与五侍者，愿求浊恶世界。梵志最后发五百大愿，亦愿求浊恶世界，是今释迦如来也。是为贤劫佛中之第四。但仅是记贤劫出世化身佛之一化。依法华经寿量品之说，则其报身成道于过去久远，又依梵网经上之说，则其化身佛往来娑婆者八千遍。 　　 
