(本生)贤愚经七说：‘佛告阿难：过去无量阿僧祇劫，阎浮提有一大国，名波罗捺。时有一人，好修家业，意偏爱金而勤积之。因得一瓶，于其舍内掘地藏之。如是勤身，乃得七瓶悉取埋之。后遇疾终，作一毒蛇，守此金瓶。如是展转受形，经一万岁。最后受身，厌心忽生。见有一人通道，呼之曰：吾今此处有一瓶金，用托君，欲供僧作福。设食时，持一阿先提(释为草笼)，来取我。彼至日担蛇至寺，着于众僧前，食时已到，僧众行立。蛇使彼人次第赋香，众僧食终，为蛇说法。欢喜转增，得僧之维那到埋金所，尽用余六瓶金施僧。命终，生忉利天。佛告阿难：尔时持蛇之人则我身是也。是毒蛇，今舍利弗是也。’行事钞下三曰：‘贤愚经蛇施金已，令人行香置僧手中。’ 　　 
