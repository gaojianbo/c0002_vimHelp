(本生)智度论十六曰：‘精进相者，身心不息故。譬如释迦文佛，先世曾作贾客主。将诸贾人，入险难处。是中有罗刹鬼，以手遮之言：汝住莫动，不听汝去。贾客主即以右拳击之，拳即着鬼，挽不可离。复次左拳击之，亦不可离。以右足蹴之，足亦黏着。复以左足蹴之，亦复如是。以头冲之，头即复着。鬼问言：汝今如是，欲作何等，心休息未？答言：虽复五事被系，我心终不为汝伏也，当以精进力与汝相击要不懈退。鬼时欢喜。心念：此人胆力极大。即语人言：汝精进力大，必不休息放汝令去。’止观曰：‘如大论释精进，鬼黏五处。’ 　　 
