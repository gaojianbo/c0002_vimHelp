(本生)释迦牟尼佛在因位时为大医王，疗一切之病，病者甚多，力不足，懊恼而死，生于忉利天。自思惟我今生于天，享福报，然于人无益，自以方便舍天寿，生于娑伽陀龙王宫中，为龙之太子。身已长，又方便而死，生于阎浮提中为大国太子，名曰能施，生而好施，年长大，自身所有皆尽。乃告父母言：龙王头上有如意宝珠，能雨一切财物。我欲得之，以赈一切贫穷，父母许之。太子乃入大海，至龙王所，龙王有神通力，知为其子。太子亦知宿命，识其父母。龙王大喜，与其所欲。太子请于龙王，得其头上如意珠，还阎浮提，如意出一切财物，随人所须。见智度论十二，止观辅行一。 　　 
