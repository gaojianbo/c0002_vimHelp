(本生)常不轻者，梵语Sad&amacron;paribh&umacron;ta之义译也。过去无量阿僧祇劫有佛曰威音王如来，当其佛像法时，增上慢比丘有大势力，尔时有一菩萨比丘名常不轻，其菩萨凡有所见，不问四众皆悉礼拜恭敬，我深敬汝等不敢轻贱。所以者何？汝等皆行菩萨道，当得作佛，故言。而此比丘不专读诵经典，但行礼拜，乃至远见四众亦故往礼拜赞叹如前言。四众中有生嗔恚心不净者，恶口骂詈言，是无智比丘，从何所来？自言我不轻汝，而与我等授记，当得作佛，我等不用如是虚妄授记。如是经历多年，常被骂詈，不生嗔恚，常如前作授记言。作此语时，众人或以杖木瓦石打掷之，避走远住，犹高声唱言，我不敢轻于汝等，汝等皆当作佛。以其常作此言故，增上慢比丘比丘尼等号之为常不轻。其比丘临命终时，于虚空中闻威音王佛说法华经得六根清净，广为四众说之。前骂詈打掷者皆悉归依。由其遇无数佛受持读诵法华经，为四众解说之，遂作佛，佛曰即今我身是。见法华经常不轻品。 　　 
