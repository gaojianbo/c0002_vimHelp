(本生)有二人：一，弥勒所问本愿经曰：‘过去有太子，号莲华王。端正殊妙，威神巍巍，出游，道见一人，身体病癞，见已悲念，问病者：何药能疗？答曰：得王身之髓涂身，其病乃愈。是时太子即破身骨，与髓于病人。欢喜惠施，心无悔恨，尔时之太子。即我身是也。’(取意)。一，百缘经四曰：‘过去波罗奈国王曰莲华，治正天下，人民丰乐。时人民贪食多，故种种病生，各相扶持，诣王所，求医药。王见病人，生大悲心，集诸医，使疗民众。诸医曰：须得赤鱼肉血令食，病乃可愈。我等诸医不能得。时莲华王念今赤鱼钓不得，我当求愿，作赤鱼形，为众生治身中诸病。发是愿已，自投楼下，命终，生河中作大赤鱼。时民众闻彼河中有大赤鱼，各持斤斧割取，食其血肉，病皆愈。其割取处随而复生。如是十二年，给施众生，悔恨之心无秋毫。遂命终，生于忉利天。尔时之莲华王，释迦佛是也。’(取意)。 　　 
