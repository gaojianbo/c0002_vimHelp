(本生)又作苏陀沙拏，旧作须大拏，须达拏，须提梨拏。译曰善牙，善施等。释迦如来因位时，为叶波国太子，行檀波罗蜜时之名，又名须提梨拏，译曰好爱。太子须大拏经曰：‘如来往昔为叶波国太子，好施。应敌国来求而与以国宝白象，父王怒，放之檀特山。太子携一妃二子至山中，后复施与之于婆罗门。’智度论十二曰：‘须提梨拏太子，秦言好爱。以其二子布施婆罗门，次以妻施，其心不动。’西域记二曰：‘城北有窣睹婆，是苏达拏太子以父王大象施婆罗门，蒙谴被摈顾谢国人。’寄归传四曰：‘东印度月宫大士作毗输安呾啰太子歌，词人皆舞，咏遍五天矣。旧云苏达拏太子者是也。’玄应音义五曰：‘须大拏，或言须达拏，或云苏陀沙拏，此云善与，亦云善施。’梵Sud&amacron;na。 　　 
