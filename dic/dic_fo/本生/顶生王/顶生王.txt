(本生)往昔有王名布杀陀王，王顶上忽生疱，自疱生一子。后长大为金轮王，称顶生王。顶生金轮王既征服四天下，遂上忉利天欲害帝释而己代之，不成还下地，困病而死。顶生王者，今之释迦佛是也。俱舍光记八曰：‘曼驮多，是王名。唐云我养，是从布杀王顶疱而生，颜貌端正，王抱入宫告谁能养？诸宫各言我养也。故以标名。旧云顶生王，此义翻也。然非正目。此王长大为金轮王。’顶生王故事经，文陀竭王经，顶生王因缘经，贤愚经顶生王品，涅槃经十二说顶生王欲害帝释反败死之因缘。仁王经下说此时帝释设百座仁王会退顶生王军之事。 　　 
