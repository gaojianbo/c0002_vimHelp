(本生)贤愚经大施抒海缘品曰：‘摩诃阇迦樊，译言大施，又云能施太子。昔释迦佛为大施太子时欲赈国人，入海求如意珠，知在龙王之顶，欲抒尽海水而取之。虽筋骨断坏，终不懈怠。诸天感其至诚而来助之。龙王恐送珠与之。’智度论十二谓为‘能施太子。’是为毗梨耶波罗蜜(精进度)之圆满行相。智度论四曰：‘毗梨耶波罗蜜云何满？答曰：若有大心勤力如大施菩萨，为一切故以此一身誓抒大海令其干尽，宣心不懈。’ 　　 
