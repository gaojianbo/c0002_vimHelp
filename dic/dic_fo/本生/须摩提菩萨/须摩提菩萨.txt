(本生)Sumati，又作须摩那。菩萨名也。智度论三十译为妙意。以五百金钱买须罗婆女五茎华，供养燃灯佛，受释迦文之记别。智度论三十五曰：‘如须摩提菩萨，见燃灯佛。从须罗婆女买五茎华，不肯与之，即以五百金钱得五茎华，女犹不与，而耍之而言：愿我世世常为君妻，当以相与。菩萨以供养佛故即便许之。’又有一须摩提菩萨。大宝积经妙慧童女会第三十所说之童女菩萨是也。大宝积经九十八妙慧童女会第三十曰：‘王舍城长者女，名妙慧，年始八岁，诣佛问法。佛为说四十行。女发大愿，动地雨花，众变金色。次答文殊之诸问。文殊向佛赞之。佛因说其由发菩提心经三十劫。女又发大誓愿，即转如三十岁知法比丘。’竺法护译及罗什译之须摩提菩萨经，又菩提流志译之须摩提经，皆为此会之异译也。 　　 
