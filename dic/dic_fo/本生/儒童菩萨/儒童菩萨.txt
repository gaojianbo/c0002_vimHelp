(本生)释尊往昔为菩萨供养燃灯佛时之名也。见然灯佛条。[囗@又]谓孔子也。海录碎事十三上引清净法行经云：‘佛遣三弟子震旦教化，儒童菩萨彼称孔丘，净光菩萨彼称颜回，摩诃迦叶彼称老子。’按，清净行法经，大藏经不载。盖伪经也。竹窗二笔曰：相传孔子号儒童菩萨，童者纯一无伪之称也。文殊为七佛师，而曰文殊师利童子。善财一生得无上菩提，而曰善财童子。乃至四十二位贤圣，有童真住，皆叹德之极，非幼小之谓也。参照儒童项。 　　 
