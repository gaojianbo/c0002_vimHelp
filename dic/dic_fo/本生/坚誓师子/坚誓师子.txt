(本生)释尊因位时，为金毛坚誓师子，念袈裟之德，故为猎师舍身。此说出报恩经七、贤愚经十三坚誓师子品。报恩经七曰：‘昔有一师子曰坚誓，身毛金色，有大威力，游行山泽，见一辟支佛，威仪清净，来亲近，常闻诵经。时有大猎师见师子身毛金色，欲剥其皮奉国王，乃案奇计剃头被袈裟，入山中坐一树上。坚誓师子见之，谓为真比丘喜来舐其足，猎师便以毒箭射之，师子既被毒箭，哮吼欲搏撮，忽作是念：此是沙门，被坏色衣，是三世之佛，贤圣之标帜。吾慎不可起恶心。即说偈曰：愿自丧身命，终不起恶心，向于坏色服，愿自丧身命，终不起恶心。向于出家人，说偈已，命终。佛言其时师子即吾身，猎师即今提婆达多是也。’ 　　 
