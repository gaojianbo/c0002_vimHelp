(人名)又作钵吉蹄，波机提。译言本性，志性。摩登伽种之淫女也。见阿难而生淫心，请之于母，母诵神咒蛊惑阿难。阿难将行乐，为佛所救，淫女出家。摩登伽经上曰：‘过去有婆罗门名莲华实，女名本性，尔时女者今性比丘是也。’舍头谏经曰：‘有[歹*凶]咒女名曰波机提，晋曰志性。’又曰：‘过去有梵志名弗伽娑有女名志性，弗伽娑女则志性比丘尼是。’鼻奈耶三曰：‘佛在舍卫国祇树给孤独园，尊者阿难平旦入城乞食。时甚热，阿难中路蕉渴。路上有旃荼罗女，名钵吉蹄，于井汲水。阿难诣井请水。女曰：我是摩邓伽种，君为贵种，瞿昙第一弟子，波斯匿王所敬，末利夫人师。我敢持水不与？阿难曰：我不问汝旃荼罗非旃荼罗，但施我水。女于是掬水灌阿难手足，于是生淫意。阿难饮水去。钵吉蹄女还家启父母，愿以沙门阿难为夫婿。母曰：此阿难为转轮王家子，沙门瞿昙弟子。我等旃荼罗种何得以阿难为女婿？女曰：若得阿难而不得为婿，我当饮毒死。母于是设祭坛，请摩邓伽神，诵摩邓伽咒。阿难在祇洹，恍惚牵心于此，至其家。钵吉蹄女见阿难，踊跃抱之，着床上。尔时，阿难以道力得自寤，自念：我今困厄，世尊何不慈愍我？佛乃知之，为阿难诵佛语(摩登伽经，舍头谏经，佛为诵神咒，但其咒语异)，于是阿难得脱幻术至佛所。淫女逐阿难而至。请佛以阿难。佛言：汝欲得阿难，阿难既为比丘，汝亦应为比丘尼。淫女乃还家白父母，剃发至祇洹。时佛为淫女广说四圣谛法，淫女即思惟佛道。得阿罗汉果。’更有摩邓伽经二卷，摩邓女解形中六事经一卷，摩邓女经一卷，舍头谏经一卷，此四经为同本异译。皆记摩邓伽女之事。但并为小乘部。大乘部首楞严经，记阿难乞食，途次经历淫室，遭摩邓伽以娑毗罗先梵天咒摄入淫席。如来宣说顶光神咒敕文殊师利将往护阿难，恶咒消灭。即与阿难及摩邓伽归来佛所。大小二部所记不同。梵Prak&rdotblw;ti巴Pakat&imacron;。 　　 
