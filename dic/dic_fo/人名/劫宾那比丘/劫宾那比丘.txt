(人名)光宅法华义疏一曰：‘劫宾那者，亦是外国语，此间翻言坊宿。正言此人在僧坊中宿，如来知其根熟，仍化为老比丘，与同共宿，即于尔夜化令得道，故言坊宿也。又解言：此人是劫宾国人，从国受名，前解必然，后未必尔也。’文句一上曰：‘父母祷房星感子，故用房宿以名生身也。’玄赞一曰：‘劫宾那者，此云房宿。佛与开房宿，化作老比丘为之说法，因而得道，故云房宿，或云房星。房星现时生，故云房星。’慧琳音义五十六曰：‘劫庀拏，庀音匕，亦梵语阿罗汉名也。旧曰劫宾那，常修教诫，教授诸声闻众。’华严不思议境界经曰：‘摩诃劫譬那。’同注曰：‘旧名劫宾那者。’ 　　 
