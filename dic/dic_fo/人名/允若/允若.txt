(人名)元绍兴人，幼依云门元剃度，后谒大恢山，习天台之教观。湛堂性澄主南竺演福，往依之，精究无不尽。澄甚器重之。英宗至治元年，澄奉诏入燕都，校正大藏，奏若行业，赐慈光圆照之号。泰定年间，主杭州兴化寺，与天岸弘济，我庵本无，玉庭罕，三公，道望并峙湖上。世称为钱塘之四依。未几退居越州云门寺，与断江觉恩，休耕逸，临风吟咏。世又呼为云门之三高。至正十九年罹贼难，遂寂。年八十。平生风度简远，不妄言笑。赵孟俯称为僧中御史。见大明高僧传一等。 　　 
