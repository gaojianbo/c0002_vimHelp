(人名)M&amacron;ta&ndotabv;ga，又作摩灯伽，摩登伽。男曰摩邓伽，女曰摩邓只M&amacron;ta&ndotabv;gi，正翻曰有志。义译曰憍逸，恶作业。贱种之通称也。摩邓女经，摩登女解行中六事经直作人者，译人之误也(长水等从之)。摩登伽经曰：‘过去有王名帝胜伽，是旃陀罗摩登伽种。’舍头谏经曰：‘过去有王名曰摩登，摩登此言有志。’玄应音义二十二曰：‘阿死罗摩登罗女之别名也，此女由卑贱故但以拂市为业，用供衣食也。’瑜伽伦记二十三曰：‘阿死罗是人别名也，摩登只者旃荼罗女名摩登只，旃荼罗男名摩登伽，此二是通名也。此女但以拂帚为活。’二十唯识述记下曰：‘末登伽此云憍逸。’可洪音义八上曰：‘摩瞪或作摩瞪伽摩登只，此云恶作业。’ 　　 
