(人名)宋慈光院晤恩。高论尊者清竦之旁出，山外宗之祖也。初就志因学三观之旨，道名大播。雍熙三年入寂，寿七十五。稽古略四曰：‘初天台宗，自唐德宗建中三年荆溪尊者灭后，五传至清竦，竦有二弟子，曰义寂，曰志因。寂以教观之正脉传于义通，通传于四明之知礼，下竺之遵式，源源授受。志因传于晤恩，恩之名，着于僧史。恩传于洪敏与源清，清传于孤山之智圆与梵天之庆昭，昭传于继齐与威润，境观解行，各师其说。四明之知礼，辞而辟之，衡岳之家世斥之为山外宗。’宋僧传七、佛祖统纪十有传。 　　 
