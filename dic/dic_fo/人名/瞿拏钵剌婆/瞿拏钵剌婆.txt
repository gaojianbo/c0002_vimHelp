(人名)Gunaprabha，又作瞿拏钵赖婆。印度论师名。译曰德光。西域记四曰：‘昔瞿拏钵剌婆论师(唐曰德光)，于此作辩真等论凡百余部。论师少而英杰，长而弘敏，博物强识，硕学多闻。本习大乘，未穷玄奥，因览毗婆沙论，退业而学小乘。作数十部论，破大乘纲纪，成小乘执着。又制俗书数十余部，非斥先进所作典论。覃思佛经十数不决，研精虽久，疑情未除。时有提婆犀那罗汉。往来睹史多天，德光愿见慈氏，决疑请益。提婆犀那以神通力接上天宫。既见慈氏，长揖不礼。提婆犀那曰：慈氏菩萨次绍佛位，何乃自高？敢不致敬，方欲受业，如何不屈？德光对曰：尊者此言诚为指诲，然我为具戒苾刍，出家弟子，慈氏菩萨受天福乐，非出家之侣。而欲使作礼，恐非所宜。菩萨知其我慢心固，非为法器，往来三返，不能决疑。’ 　　 
