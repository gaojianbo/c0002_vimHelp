(人名)Up&amacron;li，又作优婆利，邬波离，优波离，忧波利。译曰近取，近执。罗汉名。悉达太子执事之人。是本行集经五十三优波离因缘品所说。持律第一之比丘。更有一人，本为尼犍外道之弟子，是中阿含经三十二优婆离经所说。注维摩经三曰：‘肇曰：优婆离，秦言上首，弟子中持律第一也。’二十唯识述记下曰：‘邬波离者，此云近执，亲近于王，执王事也，如世说言朝延执事。’弥勒上生经疏下曰：‘优波离，此云近执，佛为太子，彼为大臣。亲近太子，执事之臣，古人云佛家人，非也。’净名疏五曰：‘优波离，此云上首，有翻化生。’  　　 
