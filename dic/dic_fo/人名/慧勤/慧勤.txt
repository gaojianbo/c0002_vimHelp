(人名)舒州人。姓江氏。字佛鉴。试经得度，读法华所谓：‘唯此一事实’之经文，有省。参五祖法演数年，恚其不印而去。后闻佛果克勤彻证，再还五祖山，大事毕了，为第一座。会太平灵源赴黄龙，舒州守臣孙鼎臣请令继太平席。师既受五祖之衣法，法道大振。政和初，诏令住汴京智海。五年乞归，住建康蒋山。赐紫衣及徽号。七年寂。世称佛鉴慧勤。见续传灯录等。 　　 
