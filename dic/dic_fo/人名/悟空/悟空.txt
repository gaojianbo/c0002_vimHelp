(人名)唐京兆云阳陕西省西安府泾阳县人。俗姓车氏。名法界。悟空其字。后魏拓跋氏之胤裔。天宝九年，罽宾大首领萨波达干与三藏舍利越魔来求和，朝廷遣中使张韬光等四十余人，师时授左卫，与其行焉。取道安西，经历诸国，至罽宾东都城干陀罗国。张韬光等既毕使命，将归。师病不能随，仍留彼国，后疾渐痊，遂投三藏舍利越魔落发，号达摩驮都(译云法界)。贞元五年，随中使段明秀归国，进佛舍利及所译经。奉敕正度，赐名悟空。后不知所终。敕使翻经三部十一卷，编入贞元录。圆照录其行状。见大唐贞元新译十地等经记，宋高僧传等。 　　 
