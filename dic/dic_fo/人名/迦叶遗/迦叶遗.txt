(人名)K&amacron;&sacute;yapiya，又作迦叶维，迦叶毗，迦叶波。本为人名，以为律部之名。佛灭后百年，优婆麴多之门有五弟子，各立异见，律藏分五部。迦叶遗为其中之一人，故名其部曰迦叶遗部。可洪音义三上曰：‘迦叶毗，亦云迦叶维，亦云迦叶波，亦云柯尸悲与，此云饮光。此部律此土无文。’拾毗尼义钞上一曰：‘迦叶遗者，人名也。此人精进勇决，救护众生，着木兰袈裟。’案迦叶遗，译曰重空观，又译曰解众生空等者。从迦叶遗比丘所执之主义而译之，非其正翻也。大集经二十二曰：‘我涅槃后，我诸弟子，受持如来十二部经，书写读诵。说无有我及以受者，转诸烦恼，犹如死尸，是故名为迦叶毗部。’是如来之豫言也。戒本疏一上曰：‘迦叶毗，此云重空观，法名解脱。此有戒本，相同五分。’ 　　 
