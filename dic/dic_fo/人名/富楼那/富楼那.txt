(人名)一作富娄那P&umacron;r&ndotblw;a，具名富楼那弥多罗尼子P&umacron;r&ndotblw;amaitr&amacron;ya&ndotblw;&imacron;－putra，富楼那弥窒那尼子，又作富啰拏梅低黎夜富多罗，富罗拏迷低黎夜尼弗多罗，布刺拏梅呾利曳尼子，富那曼陀弗多罗，新作布刺拏梅呾丽衍弗呾罗，补剌拏梅呾利曳尼弗呾罗。富楼那，又作富剌拏，译曰满，是其名也。弥多罗尼，又作梅呾丽衍尼，译曰慈，是其母姓也。富多罗。又作弗呾罗，译曰子。此名满者，为慈氏之子，故举译语而云子，举梵语而云弗呾罗。从母姓而为名，乃印度之风习。因而翻总名曰满慈子，满愿子，满祝子，满见子等。以弥多罗之语有祝，见等之异义也。是释迦十大弟子中说法第一之阿罗汉。初出家，证阿罗汉果，后闻法华因缘周之说法，回小向大，于五百弟子授记品，授记未来成佛，号法明如来。玄应音义三曰：‘富啰那弥多罗尼子，又作弥窒那尼子，正言富啰拏梅低黎夜富多罗。富罗拏，此云满，是其名也。梅低黎夜，此云慈，是其母姓。富多罗者，子也，兼从母姓为名，故此云满慈子，或译云满愿子，皆一义也。与佛同日而生。’注维摩经三曰：‘什曰：富楼那，秦言满。弥多罗尼，秦言善知识。善知识是其母名也。’法华光宅疏一曰：‘富楼那，姓也。弥多罗尼子者，此翻为愿子，是故无量寿尊者满愿子，即其人也。’西域记四曰：‘布刺拏梅呾丽衍尼弗呾罗，唐言满慈子，旧曰弥多罗尼子，讹略也。’法华玄赞一曰：‘补刺拏梅呾利曳尼弗呾罗，此云满慈子。云富楼那弥多罗尼子，讹也。满是其名，慈是母姓，其慈今取母姓，此满尊者是慈女之子。或满及慈俱是母号，名满慈子。’大明度经二曰：‘满祝子。’玄应音义三曰：‘满祝子，即富楼那是也。’ 　　 
