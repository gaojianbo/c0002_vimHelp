(人名)日本僧，为始入印度之人。段成式酉阳杂俎前集三曰：‘国初僧玄奘，住五印取经，西域敬之。成式见倭国僧金刚三昧，言尝至中天，寺中多画玄奘屩及匙筋，以彩云乘之。盖西域所无者，每至斋日辄膜拜焉。’同续二有元和十三年金刚三昧游蜀之记事。[囗@又](术语)如金刚能一切无碍，能通达一切诸法之三昧，名金刚三昧。涅槃经二十四曰：‘菩萨摩诃萨修大涅盘得金刚三昧，安住此中悉能破散一切诸法。’智度论四十七曰：‘金刚三昧者，譬如金刚无物不陷，此三昧亦复如是。于诸法无不通达，令诸三昧各得其用，如砗磲码瑙琉璃唯金刚能穿。’楞严经六曰：‘是诸大众得未曾有，一切普获金刚三昧。’[囗@又]三乘行人最后断一切烦恼，各得究竟之果之三昧也。又曰：如金刚三昧，金刚喻定，金刚定。智度论四十七曰：‘如金刚三昧者，能破一切诸烦恼结使，无有遗余。譬如释提桓因手执金刚破阿修罗军，即是学人末后心，从是心次第三种菩提：声闻菩提，辟支佛菩提，佛无上菩提。’新译仁王经上曰：‘十力妙智，雷震法音，近无等等金刚三昧。’良贲疏上二曰：‘金刚三昧者最后胜定，胜用坚固名金刚定。’ 　　 
