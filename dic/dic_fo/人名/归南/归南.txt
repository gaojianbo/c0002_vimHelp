(人名)归宗之常禅师与南泉之愿禅师也。略禅林类集四曰：‘归宗常禅师，因刬草次。有座主来参。偶见一蛇过，师逐锄断之。主云：久响归宗，元来是个粗行沙门。师云：儞粗我粗？主云：如何是粗？师坚起锄头。主云：如何是细？师作斩蛇势。主云：与么则依而行之。师云：依而行之且置，儞甚处见我斩蛇？主无对。’同四曰：‘南泉愿禅师，因两堂首座争猫儿。师乃提起云：大众道得即救取，道不得即斩却也。众无对，遂斩之。至晚赵州从外归。师举似州，州乃脱履安头上而出。师云：子若在，即救得猫儿。’宗论三之三曰：‘寒拾之诃律主，归南之斩猫蛇。譬良医砒霜治病，大将奇计除贼。’ 　　 
