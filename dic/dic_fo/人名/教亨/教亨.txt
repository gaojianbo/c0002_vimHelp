(人名)济州任城(今山东济宁州治)人，姓王氏，字虚明，七岁出家，十五岁游方。闻郑州普照寺宝和尚法席盛，往参叩。一日至睢阳，偶忆击板因缘，凝情如入禅定，不觉已到河口。同行德满呼曰：此河津也。师乃下马，悲喜交集。及归，语之宝公，宝曰：此似僵卧人欲转动。犹未印可，曰：曾看日面佛公案否？师笑曰：儿时已看得。宝亦笑曰：我只令人参诸方掉下底禅。但再参去定有自得力处。后，一日，师静坐云堂，忽闻板声，霍然证悟，因呈颂曰：日面月面，星流电转，若更迟疑，面门看箭，咄。宝遂记莂曰：吾不得谩汝。后师住少林寺法席大盛，年七十寂。见佛祖通载大明高僧传等。’ 　　 
