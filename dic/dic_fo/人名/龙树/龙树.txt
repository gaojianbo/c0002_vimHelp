(人名)菩萨名。旧称，那伽曷树那，那伽阿周陀那N&amacron;g&amacron;rjuna，生于阿周陀那下，故名阿周陀那。以龙成道，故字曰龙。新称，那伽阏剌树那。译为龙猛。佛灭后七百年出世于南天竺(摩诃摩耶经下)，马鸣弟子迦毗摩罗尊者之弟子，提婆菩萨之师也(付法藏传五)。入龙宫赍华严经，开铁塔传密藏，显密八宗之祖师也。龙树传曰：‘龙树菩萨者，出南天竺梵志种也。(中略)其母树下生之，因字阿周陀那。阿周陀那树名也，以龙成其道，故以龙配字，号曰龙树也。’西域记八曰：‘那伽阏刺树那菩萨，唐言龙猛，旧译曰龙树，非也。’ 　　 
