(人名)邓州丹霞山之天然禅师，嗣石头。初至江西，见马祖时，以两手拓襆头脚。马祖视之曰：南岳之石头是汝师也。遽抵石头，亦以手拓襆头脚。石头曰：着槽厂去。霞礼谢而入行者房。随执爨役凡三年。忽一日石头告众曰：来日欲割佛殿前草。及期。大众童行各构锹钁刬草。霞独以盆水洗头，而跪于石头前。石头笑而为之剃落说戒。霞遂掩耳趋去。再谒马祖，入僧堂，坐于圣僧之颈。马祖曰：我子天然也，即拜马祖，谢师之赐法号。因名天然。长庆四年寂，寿八十六。敕谥智神禅师。见传灯录十四。又，邓州丹霞山子淳禅师。青原下十二世之祖。芙蓉道楷禅师之法嗣。 　　 
