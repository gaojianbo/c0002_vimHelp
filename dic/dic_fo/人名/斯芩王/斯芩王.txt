(人名)支娄迦谶译之般舟三昧经劝助品曰：‘佛告颰陀和，久远不可计阿僧祇劫有佛，名私诃摩提，有大国名颰陀和。有转轮王维斯芩往到佛所。佛为说是三昧(念佛三昧)，王闻之欢喜，持珍宝散佛上。时私诃摩提佛般涅槃后，维斯芩王寿终。还而自生于其家为天子，名梵摩达，尔时有比丘名珍宝，为四部弟子说是三昧。梵摩达闻之欢喜，持珍宝散其上，发意求佛道，与千人共为沙门，求学是三昧。承事师八千岁，不休懈。却后更见六万八千佛，辄于一佛所闻是三昧，自得佛，名曰坻罗惟逮佛世尊，是时千比丘从得等正觉，皆名坻罗郁沈。’ 　　 
