(人名)冯翊万年(陕西临潼东北七十里)人。姓魏，俗名灵育。十二岁出家，专学禅律。闻佛驮跋陀罗，弘法长安石羊寺，往师之，旬日，精通禅法。于是游西秦入麦[廿/积]山。时长安沙门昙弘，亦隐此山，师与之道交最深。时河南有二僧谗于河南王世子曼，言师聚其徒将为国害。师乃被摈，迁于河北林阳堂山。时昙弘在成都。高名借甚河南王遣使迎接。弘谓王曰：既深鉴远识，何以信谗弃贤？贫道所以不远数千里者，欲献此一言耳。王及太子，赧然愧悔。即遣使召请，尊为国师。后入北凉，为沮渠蒙逊所敬重。时北魏拓跋焘据平城，讨北凉，迎师布化平城。太子晃师事之，武帝亦崇敬焉。司徒崔皓，道士寇谦之，有宠于武帝，恐晃承位后，夺其威柄，因谮师与晃结，有异图。武帝大怒，师遂遇害。诸弟子迎尸窆于城南旷野，年四十三。详见梁高僧传十一，佛祖统纪三十八等。 　　 
