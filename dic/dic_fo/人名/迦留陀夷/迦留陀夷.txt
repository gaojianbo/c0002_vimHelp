(人名)K&amacron;lodayin，比丘名。亦名乌陀夷。译曰起时，黑曜，黑光。婆罗门种。悉达太子在宫时之师，出家为比丘，六群比丘之一。嘉祥法华经义疏九曰：‘迦留陀夷者，迦留，此翻时。陀夷，名之为起。十八部疏云：迦留者黑，陀夷者上，谓悉达太子在宫时师也。’慈恩弥陀经疏曰：‘迦留陀夷者，正法华云：此名黑曜。毗奈耶律云：名黑光。增一阿含云：迦留陀夷，其身极黑，夜行乞食，时天大闇。而至他家，天有闪电。彼家妇人，身正怀孕，于电光中，见谓是黑鬼，怖而堕胎。乃谓之曰：汝何鬼耶？答曰：我瞿昙弟子，今来乞食。彼女人即发声恶骂。如来知之，即敕比丘：从今已后，不得过中食，不得豫乞食。’ 　　 
