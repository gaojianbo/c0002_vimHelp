(人名)又云日出论者。小乘十八部中经量部之元祖也。唯识述记二本曰：‘日出论者即经部本师，佛去世后一百年中，北印度怛叉翅罗国有鸠摩逻多，此言童首，造九百论。时五天竺有五大论师，喻如日出明导世间，名日出者。以似于日，亦名譬喻师。或为此师造喻鬘论，集诸奇事，名为譬喻师。经部之种族，经部以此所说为宗，当时犹未有经部，经部四百年中方出世故。’因之而古摄论谓之经部师，新摄论谓之譬喻师。 　　 
