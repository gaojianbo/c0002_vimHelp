(人名)又曰婆薮盘豆、筏苏盘豆、伐苏畔度、筏苏畔徒、婆薮槃陀Vasubandhu，世亲(旧曰天亲)菩萨也。西域记五曰：‘筏苏畔度菩萨，唐言世亲，旧曰婆薮盘豆。译曰天亲、讹谬也。’唯识枢要上本曰：‘伐苏畔徒菩萨，唐言世亲，无着菩萨同母弟也。’俱舍光记一曰：‘俱舍论者筏苏槃豆之所作也。筏苏为世，槃豆为亲，印度有天俗号世亲，世人亲近供养，故以名焉。菩萨父母从所乞所为名也。旧译为天，此翻谬矣，若言天应号提婆也。’百论疏一曰：‘婆薮，外国亦名和顺。付法藏经云：婆薮槃陀，善解一切修多罗义。婆薮云天亲。天亲者，本是天帝弟。遣其生阎浮提伏修罗也。’[囗@又]天神名，外道所事之毗瑟拏等天神，能救世住世，故名世天，又世人亲近供养，故称世亲天。宗轮论述记上曰：‘筏苏者世义，外道所事毗瑟拏天亦名筏苏，能救世故。世间父故，世导师故，住于世故。’俱舍神泰疏一曰：‘奘法师译婆薮此云世，槃豆此云亲，谓西方有天庙是婆薮天庙也。其婆薮天像，多为世人亲近供养，西方呼为世亲天。’ 　　 
