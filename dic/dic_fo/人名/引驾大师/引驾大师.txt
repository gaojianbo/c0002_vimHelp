(人名)唐朝四大师之一。引迎天子车驾之役。太宗贞观中。封智威为引驾大师。佛祖统纪七曰：‘师在太宗朝，名德升闻，召补朝散大夫，封四大师。’，‘耆老相传云：唐有四大师：谓引驾大师，护国大师，余二阙闻。今详考隋唐传，但有引驾之名，其员有四。’僧史略下曰：‘为引驾大德者，唯端甫称之(唐宪宗时僧)。此必敕补，傥自号私署，安可称之？此命近亦不闻矣。然则车驾巡幸还京，僧道必具旛幢螺钹远迎，僧录道录，骑马引驾，而无敢自称引驾者。’ 　　 
