(人名)中天竺国王之子，梵名戍婆揭罗僧诃&Sacute;ubh&amacron;karasi&mdotabv;ha，唐言净师子，义翻曰善无畏。一云输婆迦罗，此云无畏，亦义翻也。十三嗣位，昆弟嫉之而构乱，因让位于兄，出家至南海滨，遇殊胜招提，得法华三昧。又诣那兰陀寺，遇龙树弟子达磨掬多(即龙智三藏)，受瑜伽三密之教，掬多劝无畏行化支那，唐玄宗开元四年至长安。出求闻持法，大日经等之秘经及现图曼陀罗。二十年求还西域。优诏不许。二十三年十月七日化，寿九十九。赠鸿胪卿。见宋僧传二。 　　 
