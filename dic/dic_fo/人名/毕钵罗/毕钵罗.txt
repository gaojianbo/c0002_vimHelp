(人名)大迦叶之实名。法华文句一曰：‘摩诃迦叶。此翻大龟氏。(中略)名毕钵罗。或毕钵波罗延。或睇毗犁(Sthavira)，毕钵罗树也。父母祷树神求得此子。以树名之。’梵Pippal&amacron;y&amacron;na。[囗@又](植物)Pippala，又作必钵罗，庳钵罗，树名。即菩提树。佛于此树下证菩提，故称菩提树。西域记八曰：‘金刚座上菩提树者，即毕钵罗之树也。昔佛在世高数百尺，屡经残伐，犹高四五丈，佛坐其下成等正觉。因而谓之菩提树焉。茎干黄白，枝叶青翠，冬夏不凋，光鲜无变。每至如来涅槃之日，叶皆凋落，顷之复故。’探玄记二十曰：‘毕钵罗树，此云榕树，在岭南亦有此类。’慧琳音义八曰：‘庳钵罗，树名也，或云毕钵罗。’ 　　 
