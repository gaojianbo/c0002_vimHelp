(人名)宋天台人，名道济，李氏子。就灵隐剃度，狂嗜酒肉，人称济颠。居净慈寺，火发寺毁。济行化严陵，以袈裟笼罩诸山，山木尽拔，浮江而出。报寺众曰：木在香积井中，六丈夫勾之而出，盖六甲神也。见清一统志。师临终，作偈曰：六十年来狼藉，东壁打倒西壁。于今收拾归来，依旧水连天碧。入灭后，有僧遇于六和塔下，复附书归。有忆昔面前当一箭，至今犹觉骨毛寒，只因面目无人识，又往天台走一番之句，盖天台五百应真之一也。 　　 
