(人名)Madhy&amacron;ntika，又名末阐提，末田地，末田地那，末田铎迦，末弹地，末田提等。比丘名。译曰中，日中，水中，金地，河中。据付法藏传二言，阿难弟子有二人，一云末田提，二云商那和修。阿难于此二人付法藏，令末田提布化罽宾国，商那和修布化中国。商那和修有弟子曰优婆毱多。以法付之。由是展转而至师子比丘，故从摩诃迦叶至师子比丘，付法藏之人有二十三祖。然依阿育王经七则谓阿难弟子为末田地，末田地弟子为商那和修，由摩诃迦叶至优婆毱多师资相传有五人，故称曰异世五师，付法藏总为二十四祖。是萨婆部所据，嘉祥南山等取之。毗奈耶杂事四十曰：‘是时尊者(阿难)将欲涅槃，此之大地六种震动，时有仙人将门徒五百乘空而来，到尊者所，大德我今愿于善说法律出家近圆成苾刍性。是时尊者作如是念：云何令我弟子今来至此？便以通力即于水中绝人行路，才起念已有五百弟子一时俱至。尊者即于水中变为洲地，四绝人踪，与五百人出家受具。正作白时五百人得不还果，第三羯磨时断诸烦恼证阿罗汉果，由其大仙出家近圆在日中时复在水中，为此时人呼为日中或名水中。’同注‘本云末田地那，末田是中，地那是日，因以为名唤为日中，或云末田铎迦。末田是中，铎迦是水，由在水中出家，即以为名唤为水中。旧为末田地者，但出其名，皆未详所以，故为注出。’阿育王经七曰：‘末田地翻中。’四论玄十曰：‘末田地亦云末弹地，此云河中比丘。’西域记三曰：‘末田底迦旧曰未田地讹略也。’行宗记一上曰：‘摩田底迦此翻金地。’ 　　 
