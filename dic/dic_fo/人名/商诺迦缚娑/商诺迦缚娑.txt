(人名)&Sacute;&amacron;&ndotblw;akav&amacron;sa，又作&Sacute;&amacron;&ndotblw;av&amacron;sa，旧云商那和修、舍那和修、舍那波私，阿难之弟子也。商那，商诺迦为衣名。世世着设诺迦衣，因以为名，设诺迦衣，此译麻衣，旧云胎衣者，义翻也。西域记一谓彼在先身中以设诺迦草续成为衣，于解安居日持施众僧。以此福力，于五百身中阴生阴常服此衣，今世以最后身从胎俱出。身既渐长，衣亦随广。及阿难度之出家，其衣变为法服。及受具戒，更变为九条僧伽胝。将证寂灭，至边际定，发智愿力，留此袈裟，尽释迦遗法。法尽之后，方乃变坏云。付法藏传二曰：‘商那和修，由愿力故，处母胎着商那衣。’毗奈耶杂事四十曰：‘其子生时以奢搦迦衣里身而出，因即名为奢搦迦。’开宗记一本曰：‘旧云商那和修，此曰胎衣。此从义言，未详所以。新曰商诺伽缚娑，此是草名。’ 　　 
