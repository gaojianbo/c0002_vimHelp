(人名)又作旃阇，战遮。婆罗门名。又名遮摩那。梵音Ci?ca　M&amacron;navika。光明玄上曰：‘若饥得食，病得差，狱得出，猕猴得酒。旃遮婆罗门饱食指腹，皆是世人畅情为涅槃尔。’此婆罗门女，名孙陀利，为腹盆而谤佛，佛九恼之一。兴起行经下曰：‘佛告舍利弗：往昔阿僧祇劫前有佛名尽胜如来，尔时有两种比丘：一名无胜，一名常观。波罗那城有长者，名大爱，有妇曰善幻。两比丘往其家为檀越，善幻供养无胜四事无乏，供养常观至薄，以无胜比丘断诸漏，六通具足，常观比丘结使未尽故。常观自言，无胜比丘与善幻通，不以道法供养，自以恩爱耳。汝知尔时常观，即我身是，善幻妇人，今婆罗门女名旃遮者是。我尔时无故以无胜罗汉罪，无数千载在地狱，受诸苦痛。今虽为佛，为诸大众说法要时，以余殃故，多舌童女以舞盂起腹，来至我所曰：沙门何故不说自家事，乃说他事？汝今独乐，不知我苦，汝先与我通，使我有身，今当临月。尔时众会皆低头默然。时释帝桓因侍后，扇佛，以神力化一鼠，入其衣里，啮舞盂，忽然落地。诸四众及六师之徒见盂堕地，皆大欢喜，扬声称庆。智度论二曰：‘旃阇婆罗门女。带盂谤佛。’法显传曰：‘外道女名旃遮摩那。起嫉妒心。乃怀衣着腹前。似若妊身’西域记六曰：‘瞿伽梨陷坑南八百余步有大深坑。是战遮婆罗门女毁谤如来生身陷入地狱之处。’ 　　 
