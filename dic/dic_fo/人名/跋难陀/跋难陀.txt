(人名)Upananda，比丘名。译曰善喜，贤喜，闻佛涅槃而欢喜之恶比丘也，善见论谓之须跋陀罗摩诃罗。长阿含经四曰：‘时彼众中有释种子。字跋难陀。止诸比丘言：汝等勿忧，世尊灭度，我得自在。彼老常言：当应行是，不应行是，自今已后随我所为。’四分律五十四曰：‘尔时有跋难陀释子，在众中，语比丘言：长老且止，莫大忧愁啼哭，我等于彼摩诃罗边得解脱。彼在时，数教我等，是应是不应，当作是，不应作是。我等今得自在，欲作便作，欲不作便不作。’善见律一曰：‘时有比丘名须跋陀罗摩诃罗，言止止，何足啼哭。’巴Subhaddo。[囗@又](异类)Upananda，龙王名。难陀龙王之弟也。皆保护摩竭陀国使无饥馑者。法华文句二曰：‘难陀名欢喜，跋名善，兄弟常护摩竭提。雨泽以时，国无饥年。瓶沙王年为一会，百姓闻皆欢喜，从此得名。’法华玄赞二曰：‘第一名喜，第二名贤喜。此二兄弟，善应人心，风不鸣枝。，雨不破块。初能令人喜，后性贤令喜，故以为名。’ 　　 
