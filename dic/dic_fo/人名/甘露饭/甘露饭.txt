(人名)梵名阿弥都檀那Am&rdotblw;todana，释种师子颊王之子，释尊之叔父也。父为师子颊王，诸经论多一致，但五分律十五以之为尼休罗，众许摩诃帝经二以为星贺贺努。又其兄弟有异说，起世经十，起世因本经十，佛本行集经五，及智度论三，以为有净饭等三兄一妹。众许摩诃帝经二，五分律十五，彰所知论上，以为唯有三兄。十二游经以为有一兄二弟。有部律破僧事二以为有三兄四姊妹。报恩经二以为有二兄。至于其子，起世经等为提婆阿难二人。众许摩诃帝经更加一女。佛本行集经及智度论为摩诃男，阿[少/(兔-、)]楼驮二人。五分律为婆婆及拔提。报恩经以为唯有一女。传不明。 　　 
