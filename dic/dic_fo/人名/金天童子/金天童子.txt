(人名)舍卫国长者生一子，身体金色，字曰金天。此儿福德，生日家中出一井水，井中复出种种珍宝。儿长大。容貌无比，才艺博通。时阎波国长者生一女，名金光明女。身体金色，端正无比。生日亦有自然井水，出种种珍宝。二长者相谋以为夫妻，时金天家设供请佛。佛来说法，开解其心。金天夫妻及父母皆生信解而得道果。佛还秪洹说其往昔之因缘。见贤愚经金天品，法苑珠林五十六。 　　 
