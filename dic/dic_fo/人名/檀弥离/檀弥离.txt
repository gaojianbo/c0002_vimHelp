(人名)长者名。昔有五比丘共入山行道。时相语曰：此中一人行乞食，他四人专行道。一比丘许之，往至世间，劝诸檀越日送食。四人身安，专行道，于一夏中得道果。即共谓彼比丘曰：吾等以汝缘故，达所期，汝何愿？比丘曰：使我得天上人中富贵，然后发心获道果。于是此比丘死后九十一劫中，常生于天人中，极豪贵。今复生于拘萨罗国长者家，为檀弥离长者，值释迦出世出家证道果。见贤愚经十二。西藏Danbyi－la。 　　 
