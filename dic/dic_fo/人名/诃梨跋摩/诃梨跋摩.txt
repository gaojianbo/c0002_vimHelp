(人名)Harivarman，三藏名。译曰狮子铠，狮子钾。成实宗之祖。生于中印度婆罗门家，初学数论外道，后就萨婆多部鸠摩罗陀闻发智论，更转赴大众部，又研究大乘作成实论。出世年代，或谓系佛灭九百年，不确，其成实论支那翻译为西纪四百十二年也。出三藏记十一曰：‘诃利跋摩者，宋称狮子铠。佛泥洹后九百年出，在中天竺，婆罗门子也。’三论玄义曰：‘成实论者，佛灭度后九百年内，有诃利跋摩，此言狮子铠之所造也。其人本是萨婆多部鸠摩罗陀弟子，慨其所释近在名相，遂徙辙僧祇，大小兼学，钻仰九经，澄汰五部，再卷邪雾，重舒慧日。于是道振罽宾，声流赤县。’ 　　 
