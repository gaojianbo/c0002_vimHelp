(人名)Kum&amacron;ralabdha，又作矩摩逻多，拘摩罗罗多，拘摩罗逻多，鸠摩罗陀，鸠摩罗驮。译作童受、童首、豪童、童子。论师名，有二人：一为经部之鸠摩逻多。出于阿输迦之时。西域记三(呾叉始罗国下)曰：‘昔经部拘摩罗逻多(唐言童受)论师，于此制述诸论。’同十二(竭盘陀国)曰：‘无忧王命世，即其宫中，建窣堵波。其王于后迁居宫东北隅，以其故宫，为尊者童受论师，建僧伽蓝。台阁高广，佛像威严。尊者呾叉始罗国人也，幼而颖悟，早离俗尘。(中略)其所制论，凡数十部，并盛宣行，莫不玩习。即经部本师也。’唯识述记二本曰：‘佛去世后，一百年中，北天竺怛叉翅罗国，有鸠摩逻多，此言童首。造九百论，(中略)经部以此所说为宗。当时犹未有经部，经部四百年中，方出世故。’俱舍论光记二曰：‘鸠磨逻多，此云豪童，是经部祖师。’一为佛灭后八百年末出世之付法藏第十九祖。且为萨婆多部之学者。成实论师诃梨跋摩之师也。成实论僧睿序曰：‘成实论者，佛灭度后，八百九十年，罽宾小乘学者之匠，鸠摩罗陀上足弟子，诃梨跋摩之所造也。’三论玄义曰：‘佛灭度后，九百年内，有诃梨跋摩。其人本是萨婆多部鸠摩罗陀弟子。’付法传六曰：‘僧伽耶舍，未灭度时，以法付属鸠摩罗驮。(中略)鸠摩罗驮，晋言童子，少有美名。’佛祖通载五曰：‘第十九祖鸠摩罗多者，大月氏国婆罗门之子也。’ 　　 
