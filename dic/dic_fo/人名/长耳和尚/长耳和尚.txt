(人名)吴越时，杭州法相寺长耳行修和尚，泉南陈氏子。长耳垂肩。七岁犹不言。或问之，忽应声曰：不遇作家，徒撞破烟楼耳。出家金陵瓦棺寺。参雪峰，得其心印。自是猛兽驯若。灵异益着。僧问如何是长耳？师以手曳耳示之。问南峰难到么？曰：只为他会不过。曰到后如何？曰孤峰独宿。吴越王问永明，今有真僧否？曰：长耳和尚，乃定光佛应身也。王礼称定光出世。师曰：弥陀饶舌。少选而化。宋赐号宗慧大师。 　　 
