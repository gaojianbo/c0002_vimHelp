(人名)Mah&amacron;praj&amacron;pati，又作摩诃钵剌阇钵底，钵逻阇钵底，波阇钵提，波阇波提。译曰大爱道，大生主。佛之姨母名。法华文句二曰：‘波阇波提，此翻大爱道，亦云憍昙弥，此云众主。’西域记六曰：‘佛姨母钵逻阇钵底，唐言生主，旧云波阇波提讹也。’法华玄赞一曰：‘摩诃钵剌阇钵底，此云大胜生主。佛母有三，此为小母。大术生佛七日命终，此尼养佛。大术姊妹之类，故号为姨母。大胜生主本梵王名，一切众生皆彼子故，从彼乞得，因以为名。’俱舍光记十四曰：‘摩诃此云大，波阇此云生，波提此云主。’ 　　 
