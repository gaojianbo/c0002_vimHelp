(人名)摩诃提婆Mah&amacron;deva，译曰大天，比丘名。出于佛灭后百年，于大众部中出家，小乘部中初创异见，更称为大众部。先是虽有上座大众二部之名，但结集之场处不同，其宗义实为一昧，至此而上座大众初生宗义上之区别也。时国王阿输迦党于大天，欲悉杀上座部之圣僧，故彼等去而往迦湿弥罗国云。西域记三曰：‘摩竭陀国无忧王，以如来涅槃之后，第一百年命世君临，威被殊俗，深信三宝，爱育四生。时有五百罗汉僧，五百凡夫僧，王所敬仰供养无差。有凡夫僧摩诃提婆，唐言大天，阔达多智，幽求名实。潭思作论，理违圣教。凡有闻知，群从异议。无忧王不识凡圣，同情所好，党授所亲。召集僧德赴殑伽河欲沈深流，总从诛戮。时诸罗汉既逼命难，咸运神通，凌虚履空。来至此国，山栖谷隐。’宗轮论述记曰：‘昔末土罗国，有一商主，少聘妻室，生一男子，颜容端正，字曰大天。’ 　　 
