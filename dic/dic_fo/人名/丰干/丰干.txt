(人名)丰一作封。原居天台山国清寺，剪发齐眉，衣布裘，身量重七尺。余人或借问，则止对曰随时二字，更无他语。尝乘虎直入松门。众僧惊惧。口唱道歌。时众方崇重。终后于先天年中在京兆行化，非恒人常调。士庶见之，无不敬礼。尝养二士，云寒山拾得。见宋僧传，传灯录。又传灯录云：‘闾丘彻出牧丹阳。丰干禅师谓曰：到任须谒文殊普贤，在天台国清寺执爨洗器者，寒山拾得也。闾丘访之，见二人致拜。寒山笑曰：丰干饶舌。’释文曰：‘丰干是阿弥陀佛。’ 　　 
