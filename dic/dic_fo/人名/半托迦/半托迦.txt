(人名)Panthaka，又曰半他迦，槃陀迦，般陀，槃特。罗汉名。译曰路边生，又曰路。有兄弟二人，兄为大路边生，或曰大路。弟为小路边生，或曰愚路。以其皆于路上所生也。兄聪明，弟愚钝，然皆出家，证罗汉果。善见律十六曰：‘般陀，汉曰路边生。般陀之母，为大富长者女，与其家奴通，逃于他国，久而有孕，垂产思归。于中路产子。如是复生弟。长名莫诃般陀(Mah&amacron;－)，弟名周罗般陀(C&umacron;&ddotblw;a－)。’有部毗奈耶三十一，大毗婆沙一百八十亦记出生及出家之因缘(大同小异)，分别功德论五以般咃为道生，祝利般咃为极闇道生。文曰：‘祝利者极也，此比丘精神疏钝，佛教使诵扫帚，得帚忘扫，得扫忘帚。六年之中专心诵此，意遂解悟。而自惟曰：帚者彗，扫者除。帚者即喻八正道，粪者三毒垢也。以八正道彗扫三毒垢，所谓扫帚义者，正谓此耶？深思此理，心即开解，得阿罗汉道。’增一阿含经十一曰：‘是时周利槃特诵得扫复忘彗，若诵得彗复忘扫。’ 　　 
