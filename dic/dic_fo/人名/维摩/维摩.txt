(人名)Vimalakirti，维摩罗诘，毗摩罗诘，略称维摩或维摩诘。旧译曰净名。新译曰无垢称。佛在世毗耶离城之居士也。自妙喜国化生于此。委身在俗。辅释迦之教化，法身大士也。佛在毗耶离城庵摩罗园，城中五百长者子诣佛所请说法时，彼故现病不往，为欲令佛遣诸比丘菩萨问其病床，以成方等时弹诃之法，故其经名为维摩经。维摩经方便品曰：‘尔时毗耶离大城中有长者名维摩诘，己曾供养无量诸佛。’同见阿閦佛品曰：‘佛告舍利弗：有国名妙喜，佛号无动，是维摩诘于彼国没而来生此。’注维摩经一曰：‘什曰：维摩诘，秦言净名。生曰：维摩诘，此云无垢称也。其晦迹五欲超然无染，清名遐布，故致斯号。’西域记七曰：‘毗摩罗诘，唐言无垢称，旧曰净名。然净则无垢，名则是称，义虽取同，名乃有异，旧曰维摩诘讹略也。’ 　　 
