(人名)Dirghanakhabrahmac&amacron;rin，长爪其名，梵志为志梵行之外道总称。舍利弗之舅，摩诃俱絺罗，与姊舍利论议不如。俱絺罗思惟言，非姊力也，必怀智人，寄言母口，未生乃尔，及生长大，当如之何？思惟已，生憍慢心。为广论议故出家作梵志。入南天竺国，始读经书。诸人问言：汝欲习何经？长爪答言：十八种大经尽欲读之。诸人语曰：尽汝寿命，犹不得一，何况能尽？长爪自誓言：我不剪爪，要读尽十八种经。人见爪长，号为长爪梵志。既而学成，摧诸论师。还至本国，问姊之生子。曰：彼生至十六岁，论议胜一切人，有释种道人，剃头为弟子。长爪闻之，直诣佛所，语佛曰：瞿昙！我一切法不受。佛问长爪：汝言一切法不受，是见受不？彼知言此见我受，则自语相违。便答言：一切法不受，此见亦不受。佛言：汝不受一切法，是见亦不受，则无所受，与众人无异，何用自高而生憍慢如是？长爪不能答，自知堕负处，于佛生信心。佛为说法，断其邪见，彼即坐得圣果。见智度论一。大日经疏二曰：‘长爪梵志。’ 　　 
