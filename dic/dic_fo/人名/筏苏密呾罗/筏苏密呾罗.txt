(人名)Vasumitra，又作伐苏蜜多罗。旧作和须蜜，婆须蜜多，婆须密多罗。世友菩萨之梵名。旧云天友。佛灭后四百年有部宗出家之小乘菩萨也。五百阿罗汉结集大毗婆沙论时，此是其上首，且称为婆沙论四评家之随一。着宗轮论。宗轮论述记上曰：‘异部宗轮者。佛圆寂后四百许年，说一切有部，世友菩萨之所作也。(中略)言世友者，梵云筏苏蜜多罗。筏苏者，世义。蜜多罗，友也。外道所事毗瑟拏天，亦名筏苏。(中略)住于世故。今此论主从彼乞得。彼天之友，故云世友。友者朋友。如云世亲世天亲也。世天友，故名世友。’俱舍光记二十曰：‘梵名筏苏密呾罗。筏苏，名世。蜜呾罗，名友。旧曰和须蜜，讹也。’慧苑音义下曰：‘婆须密多，此云世友。亦曰天友。或曰宝。亦曰财也。’[囗@又]有一人名筏苏蜜呾罗，为有部宗之阿罗汉。佛灭后三百年出世。作品类足论等。俱舍光记一曰：‘至三百年初，筏苏蜜多罗，造品类足论六千颂(即是蜜众事分阿毗昙也)。又造界身足论。伐苏蜜多罗，此云世友。’西域记二曰：‘伐苏密呾罗论师，唐言世友，旧曰和须蜜多，讹也。于是制众事分阿毗达磨论。’[囗@又]有一人同名，为经部之异师。俱舍光记五曰：‘世友，梵名云伐苏蜜多罗，旧云和须蜜，讹也。印度国名世友者非一，非是婆沙会中世友。’见世友条。 　　 
