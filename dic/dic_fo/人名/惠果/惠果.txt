(人名)唐京兆府昭应县(今陕西临潼县治)人，姓马氏，以天宝五年生。幼颖悟，师事大照禅师，随从见其师不空三藏。不空一见异之曰：我法教，汝实兴之。遂就受三密四曼之秘奥。后奉代宗奏对法要，为内道场之护持僧，住长安青龙寺东塔院。尔来受德宗顺宗之崇敬，为三朝之国师，威德高于朝野，四众被化者多。义明、义圆、辨弘、慧日、义操、惟上、玫台、操敏、坚通等，皆入其门。日僧空海入唐，亦谒师，受不空所传之密藏焉。年六十寂。着有阿阇梨大曼荼罗灌顶仪轨一卷，金刚界金刚密号一卷等。 　　 
