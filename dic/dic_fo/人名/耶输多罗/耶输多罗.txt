(人名)Ya&sacute;odhar&amacron;，又作耶输陀罗，耶戍达罗。译曰持称，持誉，具称等。悉达太子之夫人，罗睺罗之母也。后随摩诃波阇婆提出家，于法华得授记。密教胎藏界观音院之一尊也。法华嘉祥疏一曰：‘耶输多罗，此云名称，诸女中有名称也。’法华玄赞一曰：‘耶戍达罗，此云持誉。耶输陀罗，讹也。形容美丽，近远闻知生育罗睺，天人赞咏，故名持誉。誉，美称也。(中略)未曾有经，须达拏经，瑞应经，皆云罗睺是瞿姨之子。佛有三夫人(云云)。’大日经疏五曰：‘耶输陀罗，译云持名称者。’有部毗奈耶十八曰：‘宝女耶输陀罗，此云持称，亦云具称。’ 　　 
