(人名)二商主名，提谓又作帝梨富娑Trap&sdotblw;a瓜，离谓等。波利又称跋梨迦Bhallika，优婆离，金挺等。或称为北天人。或称为优德伽罗Utkala人。佛对之初说人天教，与以发爪使造塔。但此为梵天劝请以前之事也。五分律十五曰：‘结跏趺坐七日受解脱乐。过七日已，从三昧起。游行人间。时有五百贾客，乘五百乘车。中有二大人：一名离谓，一名波利。二人昔善知识。死为善神，恒随逐之。作是念。今佛始成大道。未有献食。我今当令二人饭佛，使长夜获安。即以神力车牛皆踬。众人怖惧四向求神。彼神于空中语言：汝等莫怖。今佛世尊初成大道。静坐七日，从定起，游行。坐彼树下。未有献食者。汝奉上[麸-夫+少]蜜。长夜获安。众人欢喜即和[麸-夫+少]蜜。俱诣树下。遥见世尊。(中略)，前礼佛足。奉上[麸-夫+少]蜜。(中略)受已语言。汝等当归依佛。归依法。即受二自归。是为人中二贾客最初受二自归。便为说随喜咒愿之偈。(中略)尔时世尊说是偈已，更为贾人说种种妙法。，示教利喜已。’因果经三曰：‘即从座起，诣波罗捺国。尔时有五百商人。二人为主：一名跋陀罗斯那，一名跋陀罗利。(中略)佛到多谓婆跋利村。时彼商人既见如来威相庄严，又见诸天前后围绕，倍生欢喜，即以蜜[麸-夫+少]而奉上佛。’瑞应本起经下曰：‘一名提谓，二名波利。’修行本起经下曰：‘度二贾客提谓波利。’中本起经上曰：‘度二贾客提谓波利。’方广大庄严经十曰：‘时北天竺国兄弟二人为众商之主，一名帝履富婆，一名婆履。’佛本行集经三十二曰：‘尔时彼处从北天竺有二商主：一名帝梨富婆，隋言胡瓜。二名跋梨迦，隋言金挺。’ 　　 
