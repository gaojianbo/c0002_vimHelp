(人名)唐潭州沩山禅师，名灵佑，福州长溪人。年十五出家。在杭州龙兴寺究大小乘教。年二十三，游江西，参百丈海禅师，究明心法。往沩山构梵宇。值武宗毁释，裹头隐于民。大中初，裴休请师还沩山。连帅李景让奏额曰同庆寺。禅会殊盛。敷扬宗教四十余年。大中七年寂，寿八十三。敕谥大圆禅师。师嗣百丈海。海嗣马祖一。见传灯录九，会元八，稽古略三。 　　 
