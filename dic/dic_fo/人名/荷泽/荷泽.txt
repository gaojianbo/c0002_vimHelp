(人名)唐洛阳荷泽寺神会。年十四为沙弥，谒六祖曹溪，居数岁，能得其旨，寻往西京受戒，唐景龙年中归曹溪。六祖灭后二十年间，曹溪之顿旨，南地沈废，嵩岳之渐门盛行京洛。乃入京，天宝四年定南北顿渐两宗，着显宗记，盛行于世。遂使嵩岳之门寂寞。肃宗上元元年寿七十五(高僧传九十三)寂。见宋高僧传八、传灯录五。 　　 
