(人名)金华浦阳人。姓蒋氏，字心越，号东皋。十岁薙染。清康熙七年，三十岁，参翠微阔堂，居二年。堂问狗子话。师将启口，堂一喝。如此者七八次。他日又入室。堂喝出。于是平生之疑碍冰释。堂乃付偈印证之。师时年三十三也。时明僧澄一住日本长崎兴福寺。闻师德望聘之。师遂于康熙十五年六月东渡。大弘法化。年五十七寂。见日本续高僧传。 　　 
