(人名)Jyoti&sdotblw;ka，又作聚底色迦、殊底迦、树提伽、殊底穑迦。长者名。译曰星历、有命、火生。西域记九曰：‘殊底色迦长者，唐言星历，旧曰树提伽，讹也。’有部目得迦七曰：‘聚底色迦，旧云树提伽，讹也。’俱舍论光记五曰：‘佛遣人入火抱取殊底穑迦，此云有命。旧曰树提迦，讹也。彼之父母，其家巨富，年老无子，忽因怀孕，问诸外道，咸言是女而不长命，及其问佛，佛记是男，长年具德。外道无识，方便药中，母丧毙躯，子安无损。佛遣能活命(梵曰时缚迦)，入火抱取。有命由佛记力故不死，能活命由佛使故不死，委说如经。’可洪音义十上曰：‘树提伽，此云火生长者。’ 　　 
