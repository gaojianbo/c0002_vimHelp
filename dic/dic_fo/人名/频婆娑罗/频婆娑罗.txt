(人名)Bimbis&amacron;ra，佛在世摩竭陀国王之名。又作洴沙，瓶沙，萍沙。新曰频毗娑罗。古译为颜色端正模实等。模实者，身模充实之义。又译形牢。玄奘译为影坚，义净译为影胜。深归佛法。积善根虽多，终为逆子阿阇世王幽囚，幽中照于佛之光明，证阿那含果而死。频婆娑罗王请佛供养经曰：‘摩竭国王频婆(颜色)娑罗(端正)。’阿育王经二曰：‘频毗娑罗翻模实。’玄应音义三曰：‘洴沙，正言频婆娑罗王，或言频毗，此译云形牢。一云：频毗此云颜色，娑罗此云端正，或云色像殊胜。’同十四曰：‘瓶沙王此言讹也，是摩伽陀国王也。’西域记七曰：‘频毗娑罗唐言影坚，旧曰频婆娑罗讹也。’毗奈耶杂事二十曰：‘影胜，梵云频毗娑罗。’有部毗奈耶四十五曰：‘摩揭陀国王舍城王名曰影胜。’毗奈耶杂事二十曰：‘王舍城中有王名曰大莲华。(中略)大莲华王告众人曰：我子生时，如日光影，乾坤洞照，胜妙希奇。应与我子名曰影胜(梵云频毗娑罗)。’ 　　 
