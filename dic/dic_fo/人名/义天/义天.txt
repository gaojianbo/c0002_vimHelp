(人名)慈恩大师能解妙义，称曰义天。宋高僧传七曰：‘有大乘基，为其高足，不缘宿习，多见生知，谓之义天。’[囗@又]十住等之菩萨，名为义天，四天之一。涅槃经二十二曰：‘义天者，十住菩萨摩诃萨等。以何义故？十住菩萨名为义天，以能善解诸法义故。云何为义？见一切法是空义故。’[囗@又]高丽国仁孝王第四子，名义天，出家，封佑世僧统，元佑初，入中华求法，上表哲宗请传贤首宗教，归国流通，敕就钱唐慧因寺净源受法。又就天竺寺慈辨受天台教观，谒灵芝大智学律藏，就圆照宗本禅师问宗旨之大义。归国弘通华严。见释门正统八。稽古略四。 　　 
