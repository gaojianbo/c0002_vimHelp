(人名)续高僧传六曰：‘昙鸾或作峦，雁门人。初研究四谛之佛性，注解大集经，半而罹疾，欲以长生之道究佛教之蕴，学仙法。大通年中，至梁接陶隐居，得仙经十卷，欲往名山依法修治。行至洛下，途遇天竺三藏菩提留支，问曰：佛经中长生不死法有胜此仙经者否？留支唾地曰：是何言也？此方何处有长生法？纵得长生，终轮回于三有而已。即以观无量寿经授之曰：是大仙方也。鸾顶受，烧仙经，一心修净业。魏主重之，号曰神鸾。下敕使住并州大寺，晚移住北山石壁玄中寺。魏兴和四年寂于平州遥山寺，寿六十七。所着有往生论注，赞阿弥陀佛偈。自号为有魏玄鉴大士。昙者，梵语，译曰法。鸾为汉言，是净土真宗七祖之第三祖也。 　　 
