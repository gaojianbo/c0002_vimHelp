(人名)宾头卢尊者也。尊者保长命而住于世，以眉毛长得名。杂阿含经二十三曰：‘时王见尊者宾头卢，头发皓白，辟支佛体。头面礼足，长跪合掌。(中略)白尊者曰：尊者见世尊耶？三界所尊仰。时尊者宾头卢，以手举眉毛，视王而言：我见于如来，于世无譬类。’祖道载七曰：‘道安每疏经义，必求圣证。一日感庞眉尊者降，安出所制似之。’僧史略上曰：‘南山宣律师按法立坛，感长眉僧(即宾头卢身也)，随喜赞叹。’ 　　 
