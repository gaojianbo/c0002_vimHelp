(人名)金刚智，名。梵名跋曰罗菩提Vajrabodhi，三藏者尊称。南印度摩赖耶国人。婆罗门姓。年甫十岁，于那烂陀寺依寂静智出家，三十一岁往南天竺，时龙智(龙树菩萨之弟子)，年七百岁犹在，就之，七年承事供养，受学一切密教。寻游师子国登楞伽山。闻支那佛法盛，唐玄宗开元七年达广州，翌年至东都。敕迎于慈恩寺，寻徙荐福寺。于所住立大曼荼罗坛以度四众。一行禅师，不空三藏，皆其弟子也。同二十年八月十五日于洛阳广福寺入寂，寿七十一，谥曰灌顶国师。师为真言宗八祖之第五，于东夏则谓之始祖。见贞元释教录，宋高僧传一。 　　 
