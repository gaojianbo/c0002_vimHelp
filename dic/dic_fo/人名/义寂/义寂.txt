(人名)新罗国人。年代事迹未详。或云玄奘门人，与元晓等同时出。所着颇多。有无量寿经疏三卷，观经纲要，涅槃经总目二卷，大乘义林章十二卷等二十余种。见义天教藏总录，东域传灯目录等。[囗@又]宋天台山螺溪传教院义寂，字常照，温州永嘉人。受具已，往会稽学南山律钞，至天台山研究止观，先是天台教迹，尽为散逸，金华古藏中，但得净名疏而已。后告韶禅师派人至日本购获仅足。于佛陇道场国清寺相继讲训。许王钱氏私署净光大师，赐紫方袍。及兴螺溪道场，四方学侣云集。雍熙四年寿六十九寂。着止观义例等。自智者捐世，至六代传法湛然后，二百余岁，受其遗寄，最能荷负。见宋高僧传七。 　　 
