(人名)又名罗卜藏札克巴。西藏新志中曰：‘宗喀巴生于甘肃省之西宁府，性慧敏。年十四，学于后藏札什伦布之西萨迦庙，已涉红教之流弊，忧吞刀吐火之幻术，不足为世益，誓洗其风。一日会众，自换黄色衣冠，告众曰：教主者，世世呼毕尔罕，以救人民。后得道于西藏之噶尔丹寺，此为黄教之始祖。其改正红教之特点有三：一易衣帽为黄色，二改正咒语，三假定呼毕尔罕之转生，以传衣钵。于是黄教勃兴。宗喀巴有二大弟子，一曰达赖喇嘛，一曰班禅喇嘛。此二弟子，皆重见性度生，斥声闻小乘及幻术下乘。佐宗喀巴有力。至明之中叶，黄教之势，远出红教之上。’又曰：‘圣武记云：黄教之祖宗喀巴，以明永乐十五年生于西宁卫。得道于西藏之噶尔丹寺。成化十四年示寂。初明代诸法王，皆赐红绮禅衣，本印度袈裟旧式也。其后红教寺持密咒，流弊至以吞刀吐火炫俗，无异师巫，尽失戒定慧宗旨。宗喀巴幼而神异，精通佛法，号甲勒瓦。在大雪山修苦，初出家，学于萨迦庙之呼图克图，乃元代发思巴之后，为红教之祖。相传其受戒时染僧帽不成色，惟黄立成，因服黄色之服。’今黄教徒以为阿弥陀文殊等之化身云。 　　 
