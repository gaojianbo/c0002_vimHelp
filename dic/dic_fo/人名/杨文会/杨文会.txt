(人名)字仁山，清安徽石埭县人。生于道光丁酉十一月十六日。卒于宣统辛亥八月十七日，年七十五。生平好读奇书。凡音韵历算天文舆地，以及黄老庄列，靡不领会。二十七岁时，曾于皖省书肆中得大乘起信论一卷。病后检阅他书，举不惬意。读起信论，乃不觉卷之不能释也。由是遍求佛经。一心学佛。悉废其向所为学。以为末法世界，全赖流通经典，普济众生。北方龙藏，既成具文。双径书文，又毁于兵燹。于是发心刻书本藏经，俾广流传。乙丑年乃就金陵差次，擘画刻经事。校勘刻印而外，或诵经念佛，或静坐作观，往往至漏尽而寝。是岁参考造像量度经 　　 
