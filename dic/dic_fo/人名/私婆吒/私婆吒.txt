(人名)梵志名。略曰婆吒，译曰最胜。为邪见外道，执涅槃之无常，且计草木有命。涅槃经三十九曰：‘复有梵志姓婆私吒，复作是言：瞿昙！所说涅槃常耶？’(已下广与佛对论涅槃之常无常)。慧琳音义二十六曰：‘婆私吒，此云最胜，或云无上，亦同阇提，邪见宗也。’楞严经十曰：‘是人则堕知无知执，婆吒霰尼执一切觉，成其伴侣，迷佛菩提，亡失知见。’同长水疏曰：‘草木无知而执有知，故云知无知执。婆吒霰尼，二外道也。涅槃云婆私吒及先尼，梵音小转，既执一切觉，即草木有命也。见婆私吒条。’ 　　 
