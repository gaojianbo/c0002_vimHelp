(人名)梵名婆毗吠伽Bhavaviveka，译曰清辩。为佛灭后一千一百年顷，与护法菩萨同时之论师，承龙树中观之宗旨，作大乘掌珍论。以破护法之有宗而立空宗，是在印度为空有二宗诤论之嚆矢。西域记十曰：‘论师雅量广远，外示僧佉(数论)之服，内弘龙猛(龙树)之学，曾闻护法菩萨隆名，怀谈议，诣护法所，护法辞不会，还本土静思曰：非慈氏成佛谁决我疑，于观音菩萨像前诵随心陀罗尼，绝粒饮水三岁，菩萨现妙身听其所意，教其至驮那羯磔迦国城南山岩执金刚神所，至诚诵执金刚陀罗尼。论师往诵，三岁后，神乃授秘方曰：此石窟内有阿素洛宫，如法行，石壁当开。即入中待弥勒出世。论师曰：幽居无观，何知佛出兴？神曰：我当报。师受命专咒诵持，复历三岁，精芥子击石岩壁便洞开，师入之，石壁复合。’ 　　 
