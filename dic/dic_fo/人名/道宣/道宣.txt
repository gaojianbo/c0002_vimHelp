(人名)姓钱氏，唐丹徒人。十六落发，隋大业中，从智首法师受具戒，唐武德中，充西明寺上座。及玄奘三藏自西域还，奉敕从于译场，宣撰行事钞，戒疏，业疏，高僧传，广弘明集等二百卷。尝筑一坛，俄有长眉僧来谈道，乃宾头卢也。复三果之梵僧礼坛赞曰：佛灭后住像法世，兴发毗尼者，唯师一人。干封二年春，冥感天人来谈律相，正古译之谬。又有大人授天竺祇园之古迹，宣抄记之，即祇园图经二卷是也。贞观中尝隐沁州云室山，睹人天童奉待左右。又于西明寺夜行道，感毗沙门天王子那吒太子来，授佛牙及宝掌，而保持供养。干封二年十月三日寂，寿七十二。咸通十年谥澄照，塔云净光。师久居洛南，故号南山律宗。见高僧传十四。 　　 
