(人名)唐京兆大荐福寺义净三藏，咸亨二年，年三十七、发足取路南海趣印度，经二十五年，经三十余国，天后嗣圣元年，还洛阳，天后亲迎于上东门外，置所赍梵本于佛授记寺。初与于阗之实叉难陀共译华严经，后于长安福先寺及雍京西明寺自译最胜王经等二十部。和帝神龙元年，于洛阳内道场译孔雀王经，又于大先福寺译庄严王经。二年随驾归雍京。后置翻经院于大荐福寺，使居之。三年入内与翻经沙门九旬安居。其后所译多多，都出五十六部二百三十卷，别出南海寄归内法传，西域求法高僧传等五部九卷，其他杂着颇多。净虽遍译藏，然偏考律部，先天二年寿七十九寂。见宋高僧传一。 　　 
