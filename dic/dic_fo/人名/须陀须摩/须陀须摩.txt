(人名)又作须陀摩。国王名。译言普明。智度论四曰：‘昔有须陀须摩王，持戒精进，常依实语。晨朝乘车欲入园游戏，时有一婆罗门来乞施。王曰诺，待我出还。入园游戏时，有两翅鬼王曰鹿足，自空中飞来，捉王去。至所住山，置于九十九诸王中。须陀须摩王涕零如雨。鹿王问言：汝何以啼如小儿？王言我不畏死，畏失信于婆罗门。王语其所以，鹿足王放之使还。约过七日来还，王还国，布施婆罗门，立太子为王。过七日，欲至鹿王所。国民叩头留王，王说偈曰：实语第一戒，实语升天梯，实语为大人，妄语入地狱。我今守实语，宁弃身寿命，心无有悔恨。如是思惟至鹿足王所，鹿王见之叹言：汝为实语人。尔时王赞实语而呵妄语。鹿足闻之，起净信，放还王及九十九王。’此事酷似仁王经所说普明王为班足王所捉，请七日犹豫，还国设仁王会之因缘。因而天台以为智度论之须陀须摩王，即仁王经之普明王。止观二曰：‘须陀摩王，失国获偈。’梵Sudh&amacron;man。 　　 
