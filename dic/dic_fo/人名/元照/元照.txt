(人名)杭州灵芝寺元照，字湛然，初依东藏慧鉴律师专学毗尼。后从神悟禅师讲天台之教观。复从广慈之才法佛受菩萨戒，博究南山之律宗。而意笃净业。每曰生弘律范，死归安养，平生所得，唯二法门而已。住灵芝三十年，宋徽宗政和六年九月一日寂。寿六十九。谥大智。唐太宗贞观中，终南山。澄照大律师道宣作戒疏羯磨疏事钞，弘四分律。流通逾四百载，释义近六十家。中大寺之昭庆律师允堪，作会正记，独为尽理。最后灵芝元照以法华开显圆意，作资持记，与会正记殊途，四分一宗由是分为两派。见往生传，佛祖统纪二十九，稽古略四。 　　 
