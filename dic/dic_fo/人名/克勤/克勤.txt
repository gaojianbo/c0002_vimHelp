(人名)佛果圆悟碧岩。名克勤，字无着。蜀彭州人。就五祖山法演领奥旨，崇宁年中归乡里。成都府帅，请使开法于六祖寺，改为昭觉寺。政和初，谢事南游，张无尽于荆南谒之，谈华严要旨。张公信礼之，使居夹山灵泉禅院。后移长沙府道林寺。枢密邓公奏赐紫服并佛果之师号。诏使住金陵蒋山。又使补汴京天宁万寿寺。徽宗召见，褒宠甚渥。高宗建炎初，又移金山。适高宗幸扬州。诏入对，赐号圜悟，迁江西云居，久之，归成都昭觉。绍兴五年寂，寿七十三。谥真觉禅师。初在灵泉禅院碧岩室时，于雪窦之颂古百则加垂示，着语，评唱者，即号为禅门第一书之碧岩集也。见五灯会元十九，续传灯录二十五，佛祖通载三十等。 　　 
