(人名)Vir&umacron;&ddotblw;haka，国王名。又称流离王，琉璃王，娄勒王，维楼黎王，楼黎王，毗娄勒王等。新作毗卢释迦王，毗卢宅迦王。生时与琉璃宝俱，故号毗琉璃，又由大夫人之谶，而名恶生王。舍卫国(新曰室罗伐悉地国)，波斯匿王(新译胜军王)之子，末利夫人所生。弑父王而嗣位，又以旧怨灭迦毗罗城之释种。西域记六曰：‘毗卢释迦王，旧云毗流离王，讹也。’玄应音义二十三曰：‘毗卢宅迦王，旧言毗流离，一也。’琉璃王经曰：‘舍卫国王，时有太子，名维楼黎。产育之初与琉璃宝俱，因以为号。’毗奈耶杂事七曰：‘胜鬘夫人至九月满，便诞一男，容貌端严，人所乐见。经三七日聚会宗亲欲为其儿施立名字，(中略)时大夫人谓群臣曰：我岂先时不作是语。观斯婢女(指胜鬘即末利夫人)，身形美触，必当丧我憍萨罗城。大臣白言：诚有斯语。此子未生，国大夫人已为作不祥之记。应与此儿名为恶生。’ 　　 
