(人名)又作阿罗逻迦罗摩。阿罗荼迦逻摩。阿兰迦兰等。佛本行集经二十一曰：‘有一仙人修道之所，名阿罗逻，姓迦蓝氏。’中阿含五十六，罗摩经曰：‘盛时年二十九，(中略)便住阿罗逻迦罗摩所。’般若经五百九十九曰：‘阿罗荼迦逻摩子。’若依此等说，则阿罗逻迦蓝，为阿逻罗之具名，然他经，谓阿罗逻迦蓝是二人。佛本行经三曰：‘菩萨不然阿兰是法，于是复诣迦兰问法，(中略)舍迦兰法，于是便至尼连禅江。’释迦谱一曰：‘有二仙人阿罗逻迦兰。’(二人之说则迦兰似为Udraka　R&amacron;maputra者)。 　　 
