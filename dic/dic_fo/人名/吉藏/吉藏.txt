(人名)唐延兴寺吉藏，原为安息国人，其祖避仇移于南海，家于交广之间。后，移金陵而生藏，年七岁，从道朗法师出家，有颖悟誉，具戒之后，声闻转高，陈桂阳王深钦奉之，及隋定南地，东游而止于嘉祥寺，开皇末岁，炀帝置四道场于晋藩，引藏入慧日道场，优赏殊渥，藩王又置日严寺于京师，别延藏居彼，使振道于中原。及大唐兴，高祖闻藏之声望，优礼之，置于十大德之一，使之纲维法务。齐王元吉钦其风猷。以之为师范，使屈居延兴寺，俱交献。武德六年五月，寿七十五寂。师显扬龙树提婆之旨，为三论宗之祖，以其先自安息国出，故曰胡吉藏。以居于嘉祥寺故称为嘉祥大师。所着经论疏凡数十种。见唐僧传十一等。 　　 
