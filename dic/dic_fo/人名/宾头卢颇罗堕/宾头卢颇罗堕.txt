(人名)Pi&ndotblw;&ddotblw;olabharadv&amacron;ja，具曰宾头卢颇罗堕誓。略曰宾头卢或宾头。十六罗汉中之第一宾头卢尊者也。永住于世，现白头长眉之相。名宾头卢，姓颇罗堕，又曰宾头卢突罗阇，宾度罗跋罗惰阇。宾头卢翻言不动，颇罗堕译言捷疾，利根，重瞳等。婆罗门十八姓名之一。此人原为拘舍弥城优陀延王(又云优填王)之臣，王以其精勤，使之出家，证阿罗汉果。而对于白衣，妄弄神通，为佛呵责，不得住于阎浮提，使往化西瞿耶尼洲，后阎浮四众，思见之，白佛。佛听还，而不听入于涅槃。使永住于南天之摩梨山，度灭后之众生。元照弥陀经疏曰：‘宾头卢此翻不动，颇罗堕真谛翻捷疾，或利根，或广语。婆罗门中一姓也。’名义集一曰：‘宾头卢翻不动，字也，颇罗堕姓也。本行集经翻重瞳。’法住记曰：‘第一尊者宾度罗跋啰堕阇，(中略)与自眷属千阿罗汉，多分住西瞿陀尼洲。’杂阿含经二十三曰：‘时王(阿育王也)见尊者宾头卢，头发皓白，辟支佛体，(中略)尊者宾头卢以手举眉毛视王言：我见如来于世无譬类。’ 　　 
