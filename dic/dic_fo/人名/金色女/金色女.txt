(人名)波罗奈国王夫人生一女，身黄金色，头发绀青，时年十六，父母欲为求婿，女言，为我求婿，须得身相与我同者。于国中索之不得。佛时在舍卫国，舍卫国贾人至波罗奈，言国中有其人。王闻之喜，使贾人作书迎其人。贾人即作书与佛，说此女端正无比，言欲为佛娶之之意。佛时在祇洹，为诸比丘数千人说法。持书人，直至佛所呈书。佛豫知书所说，取而裂之，作书报金色女，说无常生死之苦。女得书思惟，即得五神通，直至佛所礼敬。见经律异相三十四。 　　 
