(人名)Nanda，比丘名。译曰善欢喜。亦名牧牛。对于孙陀罗难陀而谓为牧牛难陀。因问佛放牛十一事，知佛具一切智。出家获阿罗汉果。根本律云：‘难铎迦尊者，佛遣彼为尼众说法教诫时，五百苾刍尼闻法得阿罗汉果。’萨婆多论云：‘往昔惟卫佛出现于世，为众生说法。彼佛灭后，有王起牛头旃檀塔，种种庄严。此王有五百夫人，供养此塔，各发愿言：愿我等将来从此王边而得解脱。尔时王者，今难陀是。尔时五百夫人者，今五百比丘尼是。以是本愿因缘，故应从难陀而得解脱。’法华经序品曰：‘难陀，孙陀罗难陀。’同文句二曰：‘难陀亦云放牛，难陀此翻善欢喜，亦翻欣乐。净饭王逼十万释子出家，即一人也。有师言：是律中跋难陀。’法华玄赞一曰：‘梵云难陀，此翻为喜，根本乃是牧牛之人。因问佛牧牛十一事，知佛具一切智，获阿罗汉。甚极聪明，音声绝妙。’[囗@又]孙陀罗难陀，略曰难陀。与牧牛难陀有别，是佛之亲弟也。身长一丈五尺二寸，具三十相。孙陀罗，译曰艳。是其妻之号，以彼有艳妻故，称为孙陀罗难陀，以别于牧牛难陀。彼溺于其妻，不乐出家，佛方便化之，得阿罗汉。增一阿含经二曰：‘大体端正，与世殊异，所谓难陀比丘是。诸根寂静，心不变易，亦是难陀比丘。’见孙陀罗难陀条。[囗@又]贫女名。钦波斯匿王以油千斛燃佛灯，乃以一钱买油燃一灯，所谓长者之万灯，贫女之一灯也。见贤愚经。[囗@又]唯识十大论师之一。唯识述记一本。曰：‘梵云难陀，唐言欢喜，胜军祖习。’[囗@又](异类)龙王名。见难陀跋难陀条。 　　 
