(人名)优填王经曰：‘佛在拘深国，王号优填。其国有婆罗门，名摩因提。有一女容貌希有，名曰无比。官僚豪姓求聘之为妻，父曰：若与我女容貌齐者则应之。摩因提见佛相好具足，喜曰：方为此人。即将女诣佛所，请曰：愿以奉箕帚。佛说种种不净之相。曰：秽恶臭皮囊，有何好处？应将去。摩因提惭耻而退，送此女于优填王，王大喜，宠之甚。王之正后尝师事佛，得须陀洹道，此女谮之于王，王惑其言，以百箭射之。箭皆绕后三匝，还落王前。王惊惧，至佛所自忏悔，佛为说女子之诸恶。’ 　　 
