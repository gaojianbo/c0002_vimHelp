(人名)Yasas，比丘名。译曰名闻，名称。或作耶舍陀Ya&sacute;oda，耶舍那。有部毗奈耶四十曰：‘具寿阿难陀有弟子在婆飒婆聚落，号曰名称，梵云耶舍。’四分律曰：‘耶舍伽那子。’善见律曰：‘耶斯那。’西域记曰：‘耶舍陀。’阿育王经二曰：‘比丘名耶舍，翻名闻。’玄应音义二十五曰：‘耶舍此云誉，谓名誉也。’梵语杂名曰：‘名闻，耶舍。’出于佛灭后一百年。为摩竭陀国华氏城鸡园寺之上座，劝阿育王建八万四千佛塔，后于跋耆国毗舍离城集七百贤圣为第二结集之阿罗汉也。见阿育王经一，毗奈耶杂事四十。 　　 
