(人名)Subh&umacron;ti，又作须浮帝，须扶提。新作苏补底，苏部底。译言善现，善吉，善业。又称空生。十大弟子中，解空第一之人。佛使此人说般若之空理。注维摩经三曰：‘什云：须菩提，秦言善业。肇曰：秦言善吉。’西域记七曰：‘苏补底，唐言善现，旧曰须扶提，或曰须菩提。译曰善吉，皆讹也。’法华文句二曰：‘须菩提，此翻空生。生时家中仓库筐箧器皿皆空，问占者，占者言吉，因空而生，字曰空生。从依报器皿瑞空以名正报，依正俱吉。(中略)故言善吉也。’ 　　 
