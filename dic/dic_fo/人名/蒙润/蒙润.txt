(人名)元杭州南天竺演福寺蒙润，号玉冈。年十四出家，从古源法师受天台之教观，会古源归寂，从竹堂傅公卒其业。由集庆寺维那，分座于演福寺，后主演福，宗风大振。居六年，归白莲华院，修念佛三昧。誓不出山。行宣政院强起之，再主南天竺，时寺新毁。由师力再复旧观，居三年复归老白莲院。顺帝至正二年十二月二十六日示寂，寿六十八。天目中峰国师尝致书曰：法师能以芬陀利香充塞宇宙，人谓古佛复出，信矣！见续佛祖统纪上。 　　 
