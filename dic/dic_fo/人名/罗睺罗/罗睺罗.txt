(人名)R&amacron;hula，旧作罗云，罗吼罗，罗睺罗，罗睺。新作曷罗怙罗，何罗怙罗，罗怙罗。佛之嫡子。在胎六年。生于成道之夜。十五岁出家。舍利弗为和上，而彼为沙弥，逐成阿罗汉果，在十大弟子中为密行第一。后于法华会上回于大乘。受蹈七宝华如来之记别。以生于罗睺罗阿修罗王障蚀月时，故名罗睺罗。又六年为母胎所障蔽，故名。罗睺罗为执月及障蔽之义。母有异说(见罗睺罗六年在胎往因项)。注维摩经三曰：‘什曰：阿修罗食月时名罗睺罗，罗睺罗秦言覆障，谓障月明也。罗睺罗六年处母胎，所覆障故因以为名，明声闻法中密行第一。’同二十一曰：‘何罗怙罗或言曷罗怙罗，云障月，旧言罗睺罗，亦作罗吼罗，或言罗云，皆讹也。言罗怙罗阿修罗以手障月时生，因以名也。又言：覆障六年在胎，为胎所覆也。又七年在母腹中，一由往业，一由现在。往业者，昔曾作国王，制断独觉不听入境，独觉在山七日不得乞食，因堕地狱，余报七年在母腹中。又由现在者，瞿夷是怀罗怙罗，后太子出家，六年苦行，方得成道。于六年中瞿夷忧恼，四大羸弱，不能得生。至太子成道，瞿夷欢喜，四大有力，方乃得生。与阿难同时而生，故首尾七年也。如来还国七日，即度出家也。’法华玄赞一曰：‘梵云罗怙罗，此云执日。旧言罗睺罗，翻为障蔽，非也。’ 　　 
