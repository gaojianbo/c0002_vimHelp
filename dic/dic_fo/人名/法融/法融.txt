(人名)牛头山法融禅师，润州韦氏子。年十九，投茅山落发。后入牛头山北岩之石室，静坐观心。适四祖踵至。问曰：观是何人？心是何物？师无对。遂延祖入庵。祖见虎狼围绕作怖畏势，师曰犹有这个在。祖于师座上书一佛字，师竦然，不敢坐。祖曰：犹有这个在。师乃稽首请益。祖为说法要。且曰：吾受灿大师顿教法门，今付于汝。向后当有达者，绍汝元化。自尔法席大盛。后得上首智岩，付嘱法印。明年正月十三日，不疾而化。 　　 
