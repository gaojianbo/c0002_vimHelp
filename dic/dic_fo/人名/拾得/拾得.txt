(人名)丰干禅师行至赤城，道侧闻儿啼，拾之，名曰拾得。沙门灵熠令知香灯。一日，登座，对佛而餐。复呼圣僧为小根败种。熠怒，令入厨涤器。一日，扫地次，寺主问汝姓甚么。住在何处？拾放下扫帚，叉手而立。寺主罔测。寒山槌胸曰：苍天苍天。拾却问汝作什么？寒山曰：岂不见东家人死，西家人助哀。二人作舞，哭笑而出。厨食为乌所食，拾以杖打伽蓝神曰：汝食不能护，安能护伽蓝乎。即夕寺僧俱梦神曰：拾得打我。后与寒山同逝。 　　 
