(人名)莲宗九祖之第九祖也。名实贤，字思齐。常熟时氏子。既出家，叩灵鹫和尚，参念佛者是谁，得悟。后于凤山梵天讲寺，屏绝诸缘。纯提净土。结长期，昼夜六时念佛，与同人互相策励，人皆谓永明再来。癸丑佛成道日，谓弟子曰：我于明年四月十四日长往矣。自此掩关寸香斋，限昼夜课佛十万声。至期跏趺见佛来迎而化。年七十四。所着有续往生传，西方发愿文，净土诗一百八首，东海若解，舍利涅槃诸忏，并行于世。见省庵语录附录本传。 　　 
