(人名)马祖大寂禅师法副明州大梅山之法常，初参大寂，问如何是佛？大寂云：即心是佛。师即大悟。唐贞元中居天台山，余姚南七十里，梅子真旧隐居。大寂闻师住山，乃使一僧来问：和尚见马师得什么住于此山？师云：马师向我教即心是佛，我即向这里住。僧云：马师近日佛法又别。师云：作摩生别？僧云：近日又道非心非佛。师云：这老汉惑乱人未有了日，任汝非心非佛，我只管即心即佛。其僧回，举似马祖。祖云：大众，梅子熟也。自此学者渐臻，师之道弥显。某年寂，寿八十八。传灯录七呼为梅子。 　　 
