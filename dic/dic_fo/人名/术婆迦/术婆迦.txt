(人名)又作术婆伽，戍缚迦。译曰无畏。渔师名。智度论十四曰：‘国王有女名拘牟头Kumvda，有捕鱼师名术婆伽&Sacute;ubhakara，于道遥见王女在高楼上，窗中见面，想像染着，心不暂舍。稍历日月不能饭食，母问其故，以情答母。言我见王女，心不能忘，母喻之，亦不听。母为子故，入王宫中送鱼鸟肉而不取价。王女怪而问之，母白王女我唯有一子，敬慕王女，情结成病，愿垂愍念，赐其生命。王女言汝去，月十五日于某甲天祠中住天像后。母还语子。其子沐浴新衣在天像后住，王女白父王，我有不吉，须至天祠以求吉福，严车五百乘，出至天祠，独入天祠。天神思惟王为我施主，不可令此小人毁辱王女，即厌此人使睡不觉。王女既入见其睡，推之不悟，即以璎珞直十万两金遗之而去。后此人得觉，见有璎珞。又问众人，知王女来，情愿不遂，忧恨懊恼，淫火内发，自烧而死。’ 　　 
