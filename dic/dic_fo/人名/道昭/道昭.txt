(人名)日本人，入唐谒玄奘三藏，三藏加意教诲。告曰：经论文博，劳多功少，我有禅宗，汝可承此法传于东土。昭喜修习，早得悟解。又指令见相州隆化寺慧满禅师。满委曲开示，且付以楞伽经。业成，辞三藏，三藏以佛舍利经论及相宗之章疏付之。昭归，盛弘相宗，日本始闻唯识之旨。寿七十二寂。遗命荼毗，日本火葬自昭始。 　　 
