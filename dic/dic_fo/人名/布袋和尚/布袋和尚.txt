(人名)五代梁时明州奉化布袋和尚，自称契此。又号长汀子。形裁腲脮。蹙额皤腹。出语无定。时号长汀子。常荷一布袋入鄽，见物则乞。一日，有僧在前行。师拊其背。僧回首。师曰：乞我一文钱。曰：道得即与。师放下布袋，叉手而立。保福和尚问：如何是佛法大意？师放下布袋。福曰：为只如此，为更有向上事。师负之而去。梁贞元三年，端坐岳林寺盘石，说偈曰：弥勒真弥勒，分身千百亿。时时示时人，时人自不识。遂入灭。后现于他州，亦负布袋而行。明如惺龙华忏法后附有布袋和尚传。 　　 
