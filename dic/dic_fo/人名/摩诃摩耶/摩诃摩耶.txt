(人名)Mah&amacron;－m&amacron;ya，译曰大术，大幻。天臂城释种善觉长者之长女，净饭王之夫人，生悉多太子。七日而没，生于忉利天。西域记六曰：‘摩诃摩耶，唐言大术。’慧苑音义上曰：‘摩耶，此云幻也。’众许摩诃帝经二曰：‘尔时酥钵罗没驮王，忽于后时妃乃有娠怀。九月诞生一女，颜貌端正，诸相具足，福德智慧，于其世间最为殊胜。如是众人睹福相，俱言希有。应是毗首竭摩天所作，或是幻化之所作。女生之后一日二日至三七日，王为此女集诸戚里及群臣等庆贺为乐，即为立名名摩耶。其女身相而有八乳，相师占：此女后时当生贵子，绍灌顶王位。’佛本行集经五曰：‘迦毗罗相去不远，复有一城，名曰天臂。彼天臂城有一释种豪贵长者，名为善觉。大富多财，积诸珍宝。(中略)彼释长者生于八女：一名为意，二名无比意，三名大意，四名无边意，五名髻意，六名黑牛，七名瘦牛，八名摩诃波阇跋提。(中略)即纳二女为妃，其二女者第一名为意，及以第八名大慧者，自余六女分与三弟。’为意即摩耶夫人也。 　　 
