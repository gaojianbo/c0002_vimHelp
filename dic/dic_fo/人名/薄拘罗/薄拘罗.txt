(人名)Vakkula，又作薄矩罗，薄俱罗，薄罗婆拘罗，缚矩罗，波鸠蠡。罗汉名。译曰善容，或伟形。法华文句二曰：‘薄拘罗者，此云善容，或伟形，或大肥盛。(中略)色貌端正，故言善容也。’玄应音义二十五曰：‘薄俱罗，旧言薄俱罗，此云善容，持一不杀戒得五不死者也。’俱舍宝疏二十二曰：‘缚矩罗，旧云薄罗。’可洪音义二曰：‘波鸠蠡，即薄拘罗也。’薄拘罗经曰：‘我于此正法律中学道以来八十年，未曾有病乃至弹指顷头痛者，未曾忆服药乃至一片诃梨勒。’ 　　 
