(人名)Vasumitr&amacron;，华严经五十三善知识中之一，淫女之大善知识也。译言世友。晋华严经云：‘复次，南行有城，名庄严，有善知识名和须蜜多女。善财童子往诣其门，见女人，容貌姿美，身出广大光明，遇者得身清净(云云)。’止观二之三曰：‘和须蜜多淫而梵行，提婆达多邪见即正。’[囗@又]Vasumitra，佛灭后大论师名。婆沙四评家之一。西域记二曰：‘伐苏蜜呾罗论师，唐言世友，旧曰和须蜜多，讹也。于此制众事分阿毗达磨论。’俱舍光记二十曰：‘梵名筏苏蜜呾啰，筏苏名世，蜜呾啰名友，旧云和须蜜，讹也。’见世友条。 　　 
