(人名)Vaidehi，又云毗提希，吠提希。新称吠题呬弗多罗。译曰思惟，思胜，胜妙身。摩羯陀国频婆沙罗王之后，阿阇世之母也。法华文句二曰：‘韦提希，此云思惟。’同记曰：‘亦云思胜。’法华义疏二曰：‘韦提希，翻为思惟，亦云四维。’法华玄赞二曰：‘梵云吠题呬弗多罗，古云思惟子。今云：吠，是胜义。题呬云身，即东毗提诃之名。彼毗提诃男声中呼，此吠题呬女声呼。此是山名，亦是彼山中神名。从彼乞得，因以为名。韦提希，讹也。’ 　　 
