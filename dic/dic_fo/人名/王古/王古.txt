(人名)宋东都人。字敏仲。官尚书礼部侍郎，世称王侍郎。仁慈宽容，大好佛教。初寓京师时。与禅门耆宿结道交。及游江西，与黄龙翠岩晦堂杨岐等诸师缔清游，深契禅旨。又悟净土法门之胜义。博考诸经，大有所发明。元丰七年着新修往生净土传三卷，补戒珠之遗，凡列传一百九人。又撰直指净土决疑集三卷，鼓吹禅净一致之旨义。自亦修观念之心，持念佛，手尝不释数珠。与杨杰次公齐名，遥继庐山高士之遗风。临终不觉苦痛，光明满室，端坐而卒。见佛祖统记二十八，庐山莲宗宝鉴四等。 　　 
