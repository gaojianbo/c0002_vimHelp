(人名)往昔有仙人名摩蹬伽，形极丑陋，修得五通，坐禅于山中。有淫女触王怒被驱出，入山见仙人。念我今被驱出，是不祥事。若还此不祥，我当吉祥。乃取粪汁洗灌仙人，仙人忍受不生嗔恨，淫女后还为王所宠。又有一国师亦哀恼，淫女语曰：以不吉祥还仙，必还吉祥。国师依言以粪汁洗仙，仙复忍受，国师还得吉事。王后将征敌，国师劝以洗仙。王于山中造屋，恒取粪汁洗仙，遂征而得胜。自是若心有不称，辄取粪汁洗之。仙人不能复忍，心生嗔恨，乃雨石。王人皆死，须臾间王城为山林，今名摩蹬伽林。见二十唯识述记下。 　　 
