(人名)沓婆，或作达婆，或作陀婆。又曰陀骠陀骠。翻云主摩罗。此云力士，或云壮士。根本律曰：波波国中有一壮士大臣，名胜军。大富多财，受用丰足。所有赀产，如毗沙门王。虽非王种，时诸壮士作灌顶法，扶以为王。后生一儿，色相端美，天然净洁。彼国之法，若天然净洁者，名实。此儿亦尔。净洁过人，复是壮士大王之子，应与立字名实力子。’善见律曰：‘沓婆是比丘名，摩罗是王名。此王子出家，故名沓婆摩罗子。此大德，年七岁出家，须发落地，即成罗汉，得三达智，具六神通。以本愿故，为僧差使。’ 　　 
