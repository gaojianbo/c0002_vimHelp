(人名)Udraka　R&amacron;maputra，涅槃经三十八曰：‘郁头蓝弗。’同二十一曰：‘郁陀伽。’佛本行集经二十二曰：‘优陀罗罗摩子。’中阿含优陀罗经曰：‘优陀罗罗摩子。’中阿含罗摩经曰：‘郁陀罗罗摩子。’十轮经三曰：‘嗢达洛迦。’智度论十七曰：‘郁陀罗伽仙人。’同一梵语也。佛出家而问道之仙人名。慧琳音义二十六曰：‘郁头蓝弗，此云獭戏子坐，得非想定，获五神通。飞入王宫，遂失定，徒步归山。’名义集二曰：‘郁陀罗罗摩子。亦云郁头蓝弗。此云猛喜。又云极喜。’ 　　 
