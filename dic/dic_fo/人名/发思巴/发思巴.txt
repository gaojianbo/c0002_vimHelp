(人名)或作八思巴，八思麻。华言圣童也。西藏新志中曰：‘至元之初，有发思巴者出。礼其伯父萨思哇，学伽陀三千言。七岁能演其法，论辨纵横。复遍咨名宿，钩元索隐，尽通三藏。国人以为圣。呼之为发思巴。岁十五、闻元世祖之德，驰驿谒之王府。世祖深信之。宫闱并东宫皆受法戒。及世祖登极，赐发思巴玉印，使任中国之法王，统天下之教。时仅二十二也。至元七年，受诏制元之国字，称旨。即今之蒙古字。至此更升帝师大宝王。赐玉印。由此统领诸国之释教。至元二十一年，召至京师。礼遇极隆。如一佛出世之时。于是遂以红教为元之国教。’ 　　 
