(人名)舍卫国之王名，译曰和悦，又曰月光，新称钵逻犀那时多Prasenajit，巴P&amacron;sen&amacron;di，玄奘译作胜军，义净译曰胜光，梵授王之子也。与佛同日生。有部毗奈耶杂事所谓憍萨罗国王胜光王是也。王第二夫人曰末利(译曰胜鬘，胜鬘经之胜鬘夫人，此王夫人之女也，母子名同)，本为劫比罗城(迦毗罗之城也)婢女，以归佛之福力为王聘为夫人，生一子，名恶生Vir?&ddotblw;haka，有逆害自立之心，长行大臣谏止之，后王将长行大臣至佛所听法，久不出，长行意变，窃引车马还城，策立恶生太子为王，驱逐大王之二夫人行雨胜鬘。二夫人诣王所，中途遇王白事，王便令胜鬘还城，自与行雨共向王舍城，城外有一园林，王停此，令行雨报未生怨王(阿阇世王)。未生怨王闻之大喜，严驾自出迎之。时胜光王久不得食，乞于园主，得萝菔五颗食之，往水边过量饮之，因成霍乱，遂仆死。未生怨王后来厚葬之(见有部毗奈耶杂事八)。仁王经上曰：‘舍卫国主波斯匿王，名曰月光。’西域记六曰：‘如来在世之时，钵罗犀那恃多王，唐言胜军。旧曰波斯匿，讹略也。’毗奈耶杂事二十曰：‘室罗伐城(即舍卫国，又曰憍萨罗国)，王名梵授。(中略)其梵授王告人曰：我子生时，光明殊胜，普照世间，应与我子名曰胜光。’胜鬘经宝窟上本曰：‘波斯匿王者，此翻为和悦。以其情用弘和，故云和悦。又以德接民，能令万姓和悦。又翻为月光。如仁王经云月光王。有人言：波斯匿王与佛同日生，佛号日光，国人言：佛既号日光，当号大王为月光也，因国人称为月光。若依父母所立名者，字为胜军。以其斗战无敌不胜，故云胜军。’ 　　 
