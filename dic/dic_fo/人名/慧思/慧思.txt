(人名)台宗二祖南岳慧思尊者，姓李氏。武津人。心爱法华，借本入冢，对经涕泣。梦普贤菩萨摩顶而去。所摩顶上，隐起肉髻。年十五，出家，文师授以心观之诀，豁然大悟，得法华三昧。乃结庵大苏山。时齐运将倾，思避其难。遂卓锡南岳。灵瑞重沓，有诸天童以为侍卫。将顺世，大集门人说法，苦切诃责。乃曰：若有十八人不惜身命修法华忏者，吾当供给。若无，吾当远去。竟无答者，即端坐言佛来迎而化。 　　 
