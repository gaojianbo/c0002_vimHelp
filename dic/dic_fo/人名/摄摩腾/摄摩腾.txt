(人名)K&amacron;&sacute;yapa－m&amacron;ta&ndotabv;ga，印度之僧，初至汉土译四十二章经者。开元释教录一曰：‘沙门迦叶摩腾，或云竺叶摩腾，亦云摄摩腾。群录互存，未详孰是。’梁高僧传曰：摄摩腾本中天竺人，善风仪，解大小乘经，常游化为任。汉永平中，遣郎中蔡愔，博士弟子秦景等，使往天竺寻访佛法。愔等于彼遇见摩腾，乃要还汉地。腾誓志弘通，不惮疲苦，冒涉流沙，至乎雒邑。明帝甚加赏接，于城西门外立精舍以处之，汉地有沙门之始也。茶香室丛钞十三曰：宋叶梦得石林燕语云：摩腾竺法兰，自西域以佛经至。舍于鸿胪寺，今洛中白马寺，摩腾真身尚在。或云寺即汉鸿胪旧地，摩腾真身，至今不枯朽。漆棺石室，扃锁甚固。藏其钥于府廨，有欲观者，请钥秉烛，乃可详视。按摩腾真身，至宋犹在。此事人所罕知，亦未知何时毁灭也。杨炫之伽蓝记，于白马寺下，但云寺上经函至今犹存，常烧香供养之。经函时放光明，耀于堂宇。是以道俗礼敬之，如仰真容。不言有摩腾真身，或即经函放光，遂以此讹传后世耳。 　　 
