(人名)Kapila，外道名。又云迦比罗，迦毗梨，劫毗罗等。译曰黄头，赤色等。数论派之祖。立二十五谛之义。百论疏上中曰：‘迦毗罗，此云黄头仙，亦云金头。头有金色，故以名之。金七十论云：迦毗罗，此云赤色仙，劫初时，从空而出。’玄应音义二十三曰：‘迦比罗，此云赤色，谓赤色仙人也。造僧佉论，说二十五谛义者。’慧琳音义二十六曰：‘迦比罗，此云黄头仙人。’贤愚经九曰：‘迦毗梨，晋云黄头。’唯识述记一末曰：‘有外道名劫比罗，古云迦毗罗，讹也。此云黄赤，鬓发面色并黄赤故。今西方贵婆罗门种皆黄赤色也。’立此数论之宗义，非实际的人物，盖神话的架空人也。[囗@又](异类)鬼神名。孔雀王咒经下列东方四夜叉中曰：‘迦毗罗，梁言黄色。’文句私记十本曰：‘入唐常晓法师真言录中云：大圣迦毗罗神王像一躯，右神者是如来化身。秦代罗什，昔周五天，感得此神。’释氏要览下曰：‘伽毗罗神像，法秀禅师，元嘉年中，初至建业。憩只桓寺，画此神像，于今效之。’[囗@又](地名)城或国名。迦毗罗婆苏都之略。 　　 
