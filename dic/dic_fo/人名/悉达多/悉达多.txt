(人名)Siddh&amacron;rtha，又作悉达、悉多、悉陀、悉多頞他，正音萨婆曷剌他悉陀Sarv&amacron;rtha&sacute;iddha，译曰一切义成。释迦佛为净饭王太子时之名也。修行本起经上曰：‘悉达，汉言财吉。’本行集经二十四曰：‘悉达，隋言成利，太子名也。’智度论二曰：‘父母名字悉达多，秦言成利。得道时知一切诸法，是名为佛。’西域记七曰：‘萨婆曷剌他悉陀，唐言一切义成。旧曰悉达多，讹略也。’慧苑音义下曰：‘悉达，具云萨缚頞他悉地。地字应平声呼。言萨缚者，此云一切也。頞他，事也。悉地，成也。言其于一切所应作事皆已成就也。’梵网述记上曰：‘悉达者，梵音具。名悉多頞他。悉多，此云成。是成就义。西方人言，诵经纯熟，名为悉多。頞他，此云办，即是事究竟义。’ 　　 
