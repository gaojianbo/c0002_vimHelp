(人名)Vit&amacron;&sacute;oka，又Vigat&amacron;&sacute;oka，达磨阿输迦王之弟。智度论二十谓之韦驮输，阿育王经三谓之毗多输迦，阿育王传二谓之宿大哆。善见律二谓之帝须。由阿输迦之方便为七日王，遂发心者。阿育王经三言阿育王之弟毗多输迦，信外道之法，谤王供养佛僧，王告大臣言：我弟信外道之言，我当以方便使入佛法，我今入浴，脱天冠及宝衣，汝当以我衣冠为弟庄严使升王座。大臣如王言，王出见之，大怒，欲杀之，大臣谏曰：是王之弟，愿王忍辱。王曰：我忍辱七日，使彼为王，而杀之。乃七日内使恣意受五欲。一日过已，使旃陀执刀立门告曰：一日既过，余六日在，当死。如是七日已，王问曰：汝王七日，种种伎乐，汝数数见闻耶？答曰：我都不见不闻，旃陀罗日日执刀高声唱曰：七日中，已几许日过，尔许日当死，我闻此声虽为阎浮提王得妙欲五妙，以忧深故，不见不闻。于是王为说种种生死苦法。王弟遂发心出家，证阿罗汉果。 　　 
