(人名)天竺摩竭陀国，那烂陀寺之住僧。护法菩萨之弟子，玄奘三藏之师。梵名尸罗跛陀罗，&Sacute;&imacron;labhadra(西域记八作尸罗跛陀罗慈恩寺传十作尸罗跛陀)，师为三摩咀吒国王族，婆罗门种也，少好学，有风操，游诸印度。求询明哲，至摩竭陀国，那烂陀僧伽蓝，遇护法菩萨，闻法信悟，而请出家，既极至理，名声远闻。见西城记八。那烂陀寺众僧，得玄奘法师使参正法藏，即戒贤法师也。众共尊重，不言其名，号为正法藏，正法藏悲泣，说三年前之灵梦，示豫知法师之来，行师弟之礼。见慈恩传三。 　　 
