(人名)Revata，又云梨婆多，离越，离曰。罗汉名。正云颉隶伐多。二十八宿中室宿之名。祈星而得之子也。或名假和合。彼遇二鬼争尸，悟人身假和合之理而为出家得道之因缘也。法华文句二曰：‘离婆多亦云离越，此翻星宿或室宿，或假和合。文殊问经云常作声，父母从星辰乞子，既其感获，因星作名。’玄应音义六曰：‘离婆多，案文殊问经云：此译云室星，则北方宿也。祠之得子，仍以名焉。正言颉隶伐多，经中作梨婆多，或作黎离多，讹也。即首楞严经中坐禅第一如离婆多者是也。颉音贤结切。’ 　　 
