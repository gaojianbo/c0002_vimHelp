(人名)K&amacron;ty&amacron;yana，佛十大弟子中，论议第一之摩诃迦旃延子Mah&amacron;－K&amacron;ty&amacron;yani－putra，又云迦旃子，迦旃延子，迦多衍那，迦多衍尼子，迦底耶夜那，迦多演尼子，迦氎延，迦氎延尼子等。译曰剪剃种，扇绳，好肩等。婆罗门姓十姓之一。以姓为名。慧琳音义二十七曰：‘摩诃迦旃延，摩诃迦多衍那，此云大剪剔种男。剪剔，婆罗门姓也。’嘉祥维摩经疏二曰：‘迦旃延即其姓，此云好肩。’不思议境界经上曰：‘迦底耶夜那(旧名迦旃延者)。’法华文句一下曰：‘摩诃迦旃延，此翻为文饰，亦肩乘。人云：字误，应言扇绳，亦好肩，亦名柯罗。柯罗，此翻思胜，皆从姓为名。’同记曰：‘言文饰者，善赞咏故。言扇绳者，若作肩乘。二字并误。以其生时父已亡世，此儿碍母不得再嫁，如扇系绳。’俱舍论神泰记一曰：‘迦多衍尼子，旧云迦氎延，讹也。’慧苑音义下曰：‘迦旃，一宗之姓氏也。延，此云胤也。言此尊者是彼种族之后胤耳。’俱舍论光记一曰：‘迦多衍尼子者。迦多，名剪剃。衍，名为种。尼，是女声。此人是剪剃种女生，从母姓为名，故名迦多衍尼子，是婆罗门十姓中一姓也。此剪剃种，西方贵族，(中略)若言迦多衍那。迦多衍，如前释。那，是男声，从父为名也。’法华玄赞一曰：‘梵云摩诃迦多衍那，云迦旃延，亦讹也。大般若云大迦多衍那，此云大剪剃种男。剪剃种者，是婆罗门姓也。’[囗@又]天神名。涅槃经七曰：‘为欲供养天神，故入天祠。所谓梵天，大自在天，违陀天，迦旃延天。’[囗@又]外道名。十外道之第七。译曰算数，饰宗记七本曰：‘宗虽有六，而有七人也。第一不兰迦叶，(中略)第七迦旃延。’注曰：‘梵云迦多衍那，此云算数也。上古有仙，常念算数，因为名也。’ 　　 
