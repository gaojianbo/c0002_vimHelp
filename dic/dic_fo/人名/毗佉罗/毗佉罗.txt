(人名)须达长者家老婢之名。掌长者库藏之财宝。常腰系数百键钥。出纳取与，一切委之。性悭贪，嫌佛法，作此言：吾家长者愚迷，受沙门术，供给无止。遂发恶愿欲不见闻三宝。末利夫人闻之，与须达共谋，欲以佛力调伏彼。一日，请佛于宫中，使彼持珍宝至宫中。老婢于宫中遭佛，以扇掩面，不欲见佛。佛以神力现无数之佛，彻扇使见之。彼既见佛，疾走归家，以白氎缠头，入木笼中卧。佛曰：此女于我无缘，于罗睺罗有因缘，彼能化之。乃还祇洹告罗睺罗使度彼女。罗睺罗身变转轮圣王，至须达家，变老婢为玉宝女。老婢大喜，受圣王十善戒。心既调伏，于是罗睺罗复本身，为说三归，授五戒，老婢闻法未举头顷，证须陀洹果。见观佛三昧海经六，法苑珠林九十六。梵Vik&amacron;r&amacron;。 　　 
