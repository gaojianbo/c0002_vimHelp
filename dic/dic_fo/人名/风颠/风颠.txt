(人名)清康熙间陕西人，名超常，号风颠。俗姓李，名福。十四岁娶妻。十八岁，忽一夜猛然触醒万物无常，方才日落，又是五更。与妻同眠，明是活鬼相守。乃信口道，一十四岁配姻缘。可笑夜夜伴鬼眠。四恩无义今宵悟。再不落他火坑间。即起往西山寺出家。苦参六载，夜闻谷风大悟。着有语录六万余言。西安城西南隅风颠洞内，有师坐化真身。头面身衣，皆用泥金贴糊，惟两手指爪宛然如生。 　　 
