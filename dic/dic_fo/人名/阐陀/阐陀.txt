(人名)又作阐那，车匿，阐择迦。比丘名。太子出城时为御马者。六群比丘之一。见车匿条。[囗@又]外道六论之一。百论疏上之下曰：‘阐陀论释作首卢迦法，佛弟子五通仙等说偈名首卢迦。’[囗@又]婆罗门读诵之法也。五分律二十六曰：‘有婆罗门兄弟二人诵阐陀鞞陀书，后于正法出家。闻诸比丘诵经不正，讥诃言：诸大德久出家，而不知男女语、一语多语、现在过去未来语、长短音、轻重音，乃作如此诵读佛经。比丘闻羞耻。二比丘往至佛所，具以白佛。佛言：听随国音读诵，但不得违失佛意，不听以佛语作外书语。’有部毗奈耶杂事六曰：‘苾刍不应歌咏引声而诵经法，若苾刍作阐陀声诵经典者，得越法罪。若方国言音须引声者，作时无犯。’注曰：‘言阐陀者，谓婆罗门读诵之法，长引其声，以手指点空而作节段。博士先唱，诸人随后。’ 　　 
