(人名)Ul&umacron;ka，又作忧流迦，呕卢伽，优娄佉，嗢露迦，沤楼(僧佉)、优楼(僧佉)。译曰鸺鹠。仙人名。出于佛出世以前八百年之顷。说六句义之胜论者。百论疏上之中曰：‘优楼迦，此云鸺鹠仙，云鸺角仙，亦云臰胡仙。此人释迦未兴八百年前，已出世。而白日造论，夜半游行。欲供养之，当于夜半营办饮食。仍与眷属，来受供养。所说之经，名卫世师，有十万偈，明于六谛。’玄应音义二十四曰：‘优娄佉，此云鸺鹠，是造鞞师论师，说六谛义者也。’唯识述记一末曰：‘成劫末人寿无量，外道出世，名嗢露迦，此云鸺鹠。昼避色声，匿迹山薮。夜绝视听，方行乞食。时人谓似鸺鹠，因以名也。旧云优娄佉，讹也，或名羯拏仆。羯拏，云米斋。仆，翻为食。先为夜游，惊他稚妇，遂收场碾糠秕之中米斋食之，故以名也。时人号曰食米斋仙人，旧云蹇尼陀，讹也。亦云吠世师迦，此翻为胜，造六句论，诸论罕匹，故云胜也。或胜人所造，故名胜论。旧云卫世师，或云鞞世师，皆讹略也。’止观十上曰：‘沤楼(僧佉)，此翻休睺，计因中无果。’同辅行曰：‘优楼(僧佉)，此云休留仙。’参照胜论宗及数论条(Ka&ndotblw;abhuj　Ada)。 　　 
