(人名)佛在世时诸比丘闻佛之不净观不堪厌离，雇鹿杖梵志令杀已云。四分律曰：‘佛在婆求园令诸比丘，修不净观，诸比丘如教修习身而厌生。如人以蛇系于其颈。或有比丘发心欲死，求刀自杀。或服毒药，或转相害。有一比丘，往鹿杖梵志所，赞言善人，汝能杀我与汝衣钵。时即以利刀断其命根。有天魔赞梵志言：善人汝得大福，是沙门释子未度者得度，未脱者得脱，兼得衣钵。如是杀六十比丘。半月因说戒，佛问阿难不见诸比丘，阿难具答：因斯立制，改观使修特胜(特胜即数息观也)。’止观九曰：‘如律云：佛为比丘说不净观，皆生厌患不能与臭身住，衣钵雇鹿杖害。’ 　　 
