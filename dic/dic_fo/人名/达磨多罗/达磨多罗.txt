(人名)Dhasmatr&amacron;ta，阿罗汉名。译曰法救。有四人：一于佛灭后三百年出世，作无常品等邬南那颂。俱舍论一曰：‘大德法救无常品等。’同光记一曰：‘达磨多罗，此云法救。师涅槃后三百年出世。’二于四百年出世，为婆娑论四评家之一人，俱舍论中往往引之。三于六百年出世，立漏随增义之人。俱舍光记一曰：‘至六百年达磨多罗，此云法救。(中略)论主亦同彼释。’四于千年出世，造杂心论之人。三论玄义曰：‘千年之间，有达磨多罗，以婆沙太博，四卷极略，更撰三百五十偈足四卷，合六百偈。名为杂心。’法华玄义作达磨郁多罗，译曰法尚。见达磨郁多罗条。名义集一曰：‘达磨俎(庄吕)罗多。’ 　　 
