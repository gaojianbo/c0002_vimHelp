(人名)Asa&mdotabv;ga，一作阿僧佉。无着菩萨之梵名。为法相宗之祖。婆薮槃豆传曰：‘既得大乘空观，因此为名，名阿僧伽，阿僧伽译为无着。’玄应音义二十四曰：‘阿僧伽：阿此云无，僧伽此云着，短声呼之。若长声呼之，即云众。旧云僧佉，讹也。’三藏法师传三曰：‘城西南五六里，有故伽蓝，是阿僧伽菩萨说法处。菩萨夜升睹史多天，于慈氏菩萨所，受瑜伽论庄严论大乘论中边分别论，昼则下天，为众说法。阿僧伽亦名无着，即健陀罗国人也。佛灭度后，一千年中，出现于世。从弥沙塞部出家，后信大乘。’ 　　 
