(人名)雍州新丰(陕西临潼东北)人。十五岁出家，师事昙延。受具后，就洪遵学四分律，涉猎律部者三年。又于昙迁禀摄论，研讨法华，大集，楞伽，胜鬘，地论，中论，百论等。又造经四藏，备尽庄严。常慨忏悔授戒之法有亏，寻讨诸忏法，严饰道场，每春于受戒之首，依二十五佛及千转神咒，洁斋行道，使彼毁禁之辈，登坛受法。贞观初年，受敕为皇太子及诸王等，授菩萨戒，于长安建普光寺居之。又受敕入为皇后六宫及妃主等授菩萨戒，寻于苑内德业寺为皇后写现在藏经，更使于延兴寺造藏经。师并受敕监之。北周灭法以后，及隋朝再兴，传度法本，但存卷帙，至寻检文理，则多乖背，师因集义学沙门，使仇校正。法藏之得绝伪滥，明纲领者，一师之力也。师虽广以三藏教世，而偏以律仪驰誉，诸国僧尼之受具足戒者三千人。自王公僚佐至庶人，从受归戒者，二十余万。又上书皇太子乞行行慈灭杀顺气奉斋四条，贞观九年为下诏自三月至五月断杀。师又上书乞延期，特听尽于岁暮。十年十二月，罹疾，遗表皇太子，献自撰之佛教后代国王赏罚三宝法，安养苍生论，三德论，各一卷。寂于延兴寺，年七十五。太宗下诏恻悼，为给葬具，使殡于终南山寺。唐朝沙门之有敕葬，实以师为嚆矢。详见续高僧传，佛祖统纪等。 　　 
