(人名)Bi&sacute;&amacron;kh&amacron;up&amacron;sik&amacron;，又云毗舍佉鹿母，毗舍佉母。单云鹿母，又云鹿子母。夫人名。毗舍佉者，星名。此夫人之生日当于此星，故以为名。优婆夷者，总谓女子之信佛道者，又从子而称鹿母或鹿子母。俱舍光记八曰：‘鹿母者，毗舍佉夫人。毗舍佉，是二月星名，从星为名。此云长养，即功德生长也。是弥伽罗长子儿妇，有子名鹿，故云鹿母，从子为名。生三十二卵，卵出一儿，故婆沙一百二十四云毗舍佉鹿母。’慧琳音义二十五曰：‘是星名也，此女因星得名，五分律云鹿子母，是也。’ 　　 
