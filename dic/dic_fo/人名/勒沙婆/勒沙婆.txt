(人名)三仙之一。三仙者，释迦佛出世以前，盛行于天竺之三种外道仙人也。勒沙婆，译曰苦行。即尼犍子外道，又云离系外道。止观十曰：‘勒沙婆，此翻苦行。计因中亦有果亦无果。’同辅行曰：‘勒沙婆，此云苦行。未知出时节，以算数为圣法，造经亦有十万偈，名尼犍子。’百论疏上之中曰：‘勒沙婆者，此云苦行仙。其人计身有苦乐二分，现世并受，苦尽而乐法自出，所说之经名尼犍子，有十万偈。’梵&Rdotblw;&sdotblw;abha。 　　 
