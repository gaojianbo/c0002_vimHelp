(人名)高丽人。后唐明宗天成二年生。有异相，顶有肉髻，眉长五六寸。乾祐顷来汉土，至天台山云居寺见韶国师，又于螺溪义寂闻一心三观之旨，以为圆顿之学，悉于兹彻。遂留受业，又为天台之第十六祖。将归乡里，经四明，郡守钱维治固止其行，漕使顾承徽舍宅为传教院使居之。宋太宗赐宝云之额。宝云之号盖基于此。端拱元年十月寂。寿六十二。所着有观经疏记，光明玄赞释，光明句备急钞等。见佛祖统纪八，释氏稽古略四。 　　 
