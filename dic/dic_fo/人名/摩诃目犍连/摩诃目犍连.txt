(人名)Mah&amacron;－maudgaly&amacron;yana，比丘名。法华经作大目犍连。阿弥陀经作摩诃目犍连，略曰目犍连，又曰目连。新称曰摩诃没特伽罗，没特伽罗子。姓也。译曰大赞诵，大莱茯根，大胡豆，大采菽等。佛十大弟子之一人。称为神通第一者。初与舍利弗同为六师外道之一人，颇精通教学。虽领一百徒弟，然中心有不安之念。因而与舍利弗互约，先得解脱者，必以告，故共竞修行精进。一日舍利弗至王舍城，见五比丘中之马胜，仪容端正，问其理由，始知佛陀出现，由一偈之法门，忽开悟得脱。次于竹园精舍，闻佛陀亲说，得法眼净之悟，因告之目连，共为诸佛子。二人弟子，合二百人，亦入佛门。法华文句一曰：‘大目犍连姓也，翻赞诵。文殊问经翻莱茯根。真谛云：勿伽罗，此翻胡豆。二物古仙所嗜，因以命族。(中略)同名者多，故举大也。’法华玄赞一曰：‘梵云摩诃没特伽罗，言大目犍连者讹也，此云大采菽氏。上古有仙，居山寂处，常采菉豆而食，因以为姓。尊者之母是彼之族，取母氏姓而伪其名。得大神通，简余此姓，故云大采菽氏。从父本名俱利迦，亦云拘隶多，先云俱律陀，讹也。大般若云舍利子大采菽氏。’玄应音义六曰：‘云目犍连，或言目伽略子者讹也，则正言没特伽罗子，或言毛驮伽罗子，此乃从母为名。没特伽此云绿豆，罗此云执取，或云挽取。本名俱利迦，或言拘隶多，此从父名也，旧云俱律陀，不正也。’ 　　 
