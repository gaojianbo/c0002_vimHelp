(人名)A&ndotabv;gulim&amacron;lya，旧称央掘摩罗，央仇魔罗，央崛鬘，新称鸯崛利摩罗，鸯窭利摩罗。译曰指鬘。佛阤在世时，住于舍卫城者。信奉杀人为得涅槃。因此邪说，出市杀害九百九十九人，切取各人之指，戴于首为鬘，第千人，欲害其亲生之母，佛怜愍之，为说正法，即改过忏悔而入佛门，后得罗汉果。西域记六曰：‘鸯崛利摩罗，唐言指鬘，旧曰央崛摩罗，讹也。室罗伐悉底之凶人也，杀人取指，冠首为鬘。’经律异相十七曰：‘杀害人民，各取一指，用作华鬘，以是故，名曰鸯崛鬘。’贤愚因缘经八曰：‘鸯仇魔罗，晋言指鬘。周行斩害，列七日。头方九百九十，惟少一指。时欲害母，后佛度之。’止观二之四曰：‘央掘摩罗，弥杀弥慈。’又名为一切世间眼。见鸯掘经。 　　 
