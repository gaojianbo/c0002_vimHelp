(人名)唐大慈恩寺玄奘三藏，姓陈，偃师人，俗名袆。兄长捷，先出家，在洛阳净土寺。师十三岁，亦入净土寺出家，就慧景听涅槃经，于严法师受摄大乘论，令名夙着。武德元年，与兄共入长安，寻赴成都，就道基宝迁二师，学摄论，毗昙，就震法师听讲发智论，五年受具足戒，又习律部。既而往荆州讲摄论毗昙，往相州谒慧休，往赵州受成实于道深。寻入长安，就道岳学俱舍论。时有法常僧辩二大德，名冠上京，偏讲摄大乘论。师又就听之。然以诸师各异宗途，圣典亦有隐晦。不知适从。乃欲西游以明之。表请不许，师不为屈。贞观三年八月(一说贞观元年 　　 
