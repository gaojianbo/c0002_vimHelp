(人名)乌窠道林禅师，姓潘，名香光，富阳人也。九岁出家。二十一，于荆州果愿寺受具。后诣长安西明寺复礼法师处，学华严经起信论。礼示以真妄颂，俾修禅那。代宗诏国一禅师至阙下。师谒之，发明心地。及南归，见秦望山有长松盘曲如盖，遂栖止其上。白侍郎出守杭郡，入山问道。师曰：诸恶莫作，众善奉行。白曰：三岁孩童也晓得。师曰：八十老翁行不得。忽一日，谓侍者曰：吾今报尽，言讫坐亡。 　　 
