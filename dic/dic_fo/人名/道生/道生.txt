(人名)晋道生，本姓魏，钜鹿人，值竺法汰而出家，遂姓竺。入庐山。幽栖七年，钻仰群经，后与慧睿慧严同游长安，从罗什受学。后还都，止青园寺。着二谛论，佛性常有论，法身无色论，佛无净土论等。守文之徒，多生嫌嫉。又六卷之泥洹经，先至京师，生剖析经理，立阐提成佛之义，时大本未传，旧学不许之，以为邪说，遂摈于众中，生袖手入平江虎丘山，竖石为听徒，讲涅槃经，至阐提有佛性处曰：如我所说，契佛心否，群石皆首肯。后游庐山，居销景岩，闻昙无谶在北凉，重译涅槃之后品，至南京见之，果如生言。宋元嘉十一年十一月寂。见高僧传七、释氏稽古略二。 　　 
