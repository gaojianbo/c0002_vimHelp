(人名)Pa?c&amacron;la，又作般沙罗，国王名，译曰五执。此王仁慈，废死刑，但缚罪人之五体，舍之于山林，因而国人称为般遮罗。王妃卵生五百子，各于他国生长而还，欲寇父王，王妃出而镇之。慧琳音义十八曰：‘般遮，唐云五。数名也。罗，名为执。此乃国名，王之美称也。言彼国王性多慈爱。纵有犯死刑者不忍杀之。但缚五体送于旷野山林。时人嘉之。因为国号也。’俱舍光记八曰：‘婆沙一百二十四云：毗舍佉，鹿子母。般遮罗，是地名，唐言执五。此王从地为名。妃生五百卵，羞愧恐为灾变，以小函盛弃殑伽河，随流而去下。有邻国王，因观水见卵，遣人取将归。经数日开，各出一子，养大饶勇，所往皆伏，无敢敌者。彼邻国王与彼父王久来怨仇，欲遣征罚，先作书告：今欲决战，寻后兵至围绕其城，即欲摧破。般遮罗王极生忙怖，王妃闻委，慰谕王言：王不须愁，此五百子皆是吾儿。具陈上事，夫子见母，恶心必安息。妃自登城告五百子说上因缘，如何今者欲造逆罪，若不信皆应张口，妃按两乳有五百道乳汁各注一口，应时信伏。因即和好各起慈心，两国交通永无征伐。’ 　　 
