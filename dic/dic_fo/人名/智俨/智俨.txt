(人名)华严二祖云华智俨法师，又号至相尊者。俗姓赵氏。生于开皇二十年也。初剃染时，祷于大藏前，抽得华严首卷。终日诵阅。遂往杜顺和尚所。侍听未久，尽得玄旨。尚以所集观法传与祖习，令其讲授。偶遇异僧谓曰：欲解华严一乘之宗者，十地中六相之义是也。静摄思之，当自知耳。因即淘研，豁尔贯通。从此数讲华严。宗风大振。名遍寰中。总章元年，告门人曰：吾将暂往净方也。不逾月，遂说法而逝。世寿七十二矣。 　　 
