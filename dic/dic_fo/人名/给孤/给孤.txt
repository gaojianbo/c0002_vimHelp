(人名)佛在世长者之名。梵语本名苏达多，译曰善施，梵语别号阿那陀摈荼陀，译曰给孤独，略名给孤，建祇洹精舍之人。西域记六曰：‘善施长者，仁而聪敏，积而能散，拯乏济贫，哀孤恤老。时美其德，号给孤独焉。’玄应音义三曰：‘阿那他，此云无亲。旧人义译为孤独，宾荼驮写耶。此云团与。旧人义译为给，犹是须达多之别名。修达多，此云善与，故得给孤独名也。’ 　　 
