(人名)Mah&amacron;k&amacron;&sacute;yapa，具曰摩诃迦叶波。摩诃译曰大。迦叶波译曰龟或饮光。婆罗门种之一姓。名毕波罗Pippala，彼父母祷于毕波罗树神而生，故名毕波罗。为大富长者之子，能舍大财与大姓，修头陀之大行，为大人所识，故标大之名。以别于十力，优楼频罗等之迦叶姓。法华光宅疏一曰：‘摩诃言大，迦叶是姓，此翻为龟也。所以呼为大者，异于三小迦叶，故呼此人为大也。’法华文句一曰：‘摩诃迦叶，此翻大龟氏。其先代学道，灵龟负仙图而应，从德命族，故言龟氏。真谛三藏翻光波，古仙人，身光炎涌，能映余光使不现，故言光波，亦云饮光。迦叶身光亦能映物，名毕波罗。(中略)毕波罗树也，父母祷树神求得此子，以树名之。’法华嘉祥疏一曰：‘摩诃迦叶者，文殊问经翻为大龟。摩伽陀国之大姓也，从姓立名。别名必波罗者，在必波罗树下生，故名必波罗童子。(中略)十八部论疏云：具足应云迦叶波，迦叶此云光，波此云饮，合而言之故云饮光。饮光是其姓。上古有仙人名为饮光，以此仙人身有光明，能饮诸光令不复现。今此迦叶是饮光仙人种，即以饮光为姓，从姓立名，称饮光也。又此罗汉亦自有饮光事。’ 　　 
