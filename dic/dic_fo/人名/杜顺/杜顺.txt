(人名)唐法顺，姓杜氏，万年人。十八出家，依圣僧道珍，受学定法，现神验。唐太宗诏问朕苦劳热，师之神力何以蠲除？师曰：圣德御宇，微恙何忧？但颁大赦，圣躬自安。上从之，病遂愈，因赐号曰帝心。正观十四年坐亡。师着法界观门一卷，妄尽还源观一卷。专弘华严，以授云华智俨，俨授贤首法藏，以师为本宗之鼻祖。见佛祖统纪二十九。 　　 
