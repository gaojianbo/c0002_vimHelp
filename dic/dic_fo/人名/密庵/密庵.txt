(人名)五灯会元曰：‘明州天童密庵禅师，名咸杰，应庵昙华禅师法嗣，幼颖悟，出家遍参知识，后谒应庵于衢洲之明果，应庵孤硬难入，屡遭呵叱。一日应庵问如何是正法眼？师遽答曰：破沙盆，应庵颔之。未几辞去省亲，庵送以偈曰：大彻投机句，当阳廓顶门，相从今四载，征诘洞无痕，虽未付钵袋，气宇吞乾坤，却把正法眼，呼作破沙盆，此行将省觐，切忌便跺跟，吾有末后句，待归要汝遵。后诏住径山灵隐，晚移天童示寂。’无尽灯论上曰：‘密庵破沙盆，却高妙喜枕。’ 　　 
