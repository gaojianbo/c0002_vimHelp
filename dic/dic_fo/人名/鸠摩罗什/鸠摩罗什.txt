(人名)具名鸠摩罗什婆、鸠摩罗时婆、鸠摩罗耆婆。译曰童寿。见鸠摩罗耆婆条。罗什父，天竺人，出家至龟玆国，婚于国王之妹，生什。顷之，其母出家，得道果。什年七岁，随母出家，遍游西域，总贯群籍，最善于大乘。时在龟玆，秦主苻坚建元十九年使吕光伐龟玆。获什而还。至凉州，闻苻坚败，因自立。其后，后秦姚兴伐凉降之。什始入长安。兴以国师之礼礼之。仍使入西明阁及逍遥园，译出众经。宣译凡三百八十余卷，秦弘始十一年寂于长安。时晋熙宁五年也。临终曰：吾所传无谬。则梵身之后，舌不焦烂。在逍遥园依外国之法，火化之。薪灭形碎，唯舌不灰，见出三藏记十四，梁高僧传二。 　　 
