(人名)自隋至唐初有所谓三阶法者，为三阶禅师信行所创。信行姓正氏，魏郡人，其母祈佛而生。四岁出家，八岁转涉经论，后于相州法藏寺受具足戒，持戒严峻，四远英达，皆造其门。隋开皇初，住真寂寺。撰对根起行，三阶集录等四十余卷。智行兼备，时称为四依之菩萨。其化大行。十四年寂，寿五十四。见续高僧传十四。 　　 
