(人名)Kun－dg&amacron;grags，西藏名。译言普喜名闻。又名胆巴Dauipa，译言微妙。西藏甘突斯旦麻人。幼孤，为季父所养。十一岁，侍法王上师，习得经科，咒式，坛法，明方等。二十四岁，讲演大喜乐本续等文。寻奉上师命，至西天竺，就古达麻室利学梵典，尽得其传。元中统年中以国师发思八之茑，入居五台山寿宁寺。至元七年，受诏住仁王寺，九年留中都，为王公授戒。十二年奏摩诃葛刺神(即大黑天)之灵威，建庙涿州南，结构极壮丽。十八年，得老子化胡经及八十一化图，奏其妄诞。于是敕使教禅之徒及翰林承旨等，辩证于长春宫，诏诸路除道德经外，余悉焚毁。及相哥继帝师之位，豪横自肆。师责之，不悛。反遭其谮，辞而西归，及临洮，复为权臣所谮，归故里居六年。相哥遣使召，还住中都圣安寺。同年，受敕率侍僧昔监藏至潮州，馆开元寺。师以为潮州是大颠与韩子论道处，宜建梵刹。枢使月的迷失，深归依师，因复兴城南净乐寺故基，创建殿宇。师自塑梵像，设万僧齐庆赞之。未几，又召还入京。时相哥已伏诛。以师请，赐潮州寺田二十顷及宝积之额。世祖有疾，召师入内殿，建观音狮子吼道场。明年世祖崩，成宗践祚，师奏除僧道赋税。元贞元年，受诏住在护国仁王寺，又于高梁河西北瓮山寺，建曼拏罗于摩诃葛刺神祈战捷，有验。成宗幸柳林，偶得疾，召师至，修观法七昼夜，疾乃愈，施供甚丰赡。大德七年寂。年七十四。皇庆二年赐谥大觉普惠广照无上胆巴帝师。又有金刚上师之号。见佛祖历代通载，元史，神僧传等。 　　 
