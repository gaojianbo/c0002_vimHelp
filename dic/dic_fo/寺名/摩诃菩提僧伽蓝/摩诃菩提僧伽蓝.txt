(寺名)Mah&amacron;bodhisamgh&amacron;r&amacron;ma，译曰大觉寺。在摩竭陀国菩提树园之北门外。锡兰王所建。西域记八曰：‘菩提树北门外，摩诃菩提僧伽蓝，其先僧伽罗国王之所建也。庭宇六院，观阁三层，周堵垣墙，高三四丈。极工人之妙，穷丹青之饰。’法显传曰：‘于阿育王塔边造摩诃菩提僧伽蓝甚严丽。’求法高僧传上曰：‘金刚座大觉寺，即僧诃罗国王所造。此寺初基才余方堵，其后代国王苗裔相承。造制宏壮，则赡部洲中当今无以加也。’ 　　 
