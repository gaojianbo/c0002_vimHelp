(寺名)在嵩山之少室。后魏孝文帝为天竺佛陀禅师建之。初祖达磨在此面壁九年。文苑汇志地理志曰：‘龙鱼河图云：五岳中岳嵩山，三十六峰，东谓大室，西少室，相去十七里，嵩者其总名也。谓之室者，以其下有石室焉。少室高八百六十丈。’洛阳伽蓝记曰：‘少林寺在少室北麓，后魏孝文帝建之。’续高僧传十六(佛陀传)曰：‘性爱幽栖，林谷是托。屡往嵩岳，高谢人世。有敕就少室山为之造寺，今之少林是也。’大明一统志二十九曰：‘河南府少林寺在登封县西少室北麓，后魏时建，梁时达磨居此面壁九年。’ 　　 
