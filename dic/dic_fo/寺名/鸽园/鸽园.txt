(寺名)在迦湿弥罗国。五百僧园之一。宗轮论述记曰：‘尔时鸡园，诤犹未息。后随异见，遂分二部：一上座部，二大众部。时诸贤圣，和众乖违，便舍鸡园，欲往他处。王闻既嗔，便敕臣曰：宜皆引至殑伽河边，载以破船，中流坠溺，即验斯辈是圣是凡。臣奉王言，便将验试。时诸贤圣，各起神通。犹如雁王，凌虚而往。复以神力，摄取船中同舍鸡园未得通者，现诸神变，作种种形。相次乘空，西北而去。王闻见已，深生愧悔。速即遣人寻其所趣，使还。知在迦湿弥罗，后固请还，僧皆辞命。王终总舍迦湿弥罗国，造僧伽蓝，安置贤圣众。随先所变作种种形，即以标题僧伽蓝号，谓鸽园等。’见迦布德迦条附录。梵Kapotakasa&mdotabv;gh&amacron;r&amacron;ma。 　　 
