(寺名)在河南洛阳县东故洛阳城西。汉明帝时。摩腾竺法兰初自西域以白马驮经而来。舍于鸿胪寺。遂取寺为名。创置白马寺。此僧寺之始也。唐垂拱宋淳化元至顺明洪武间，俱重修。洛阳伽蓝记曰：‘白马寺，汉明帝所立也，佛入中国之始。寺在西阳门外三里，御道南。帝梦金人，长丈六，项皆日月光明。胡神，号曰佛。遣使向西域求之，乃得经像焉。时白马负经而来，因以为名。明帝崩，起祇洹於陵上。自此以后，百姓冢上，或作浮图焉。寺上经函，至今犹存。常烧香供养之，经函时放光明，耀于堂宇。是以道俗礼敬之，如仰真容。’ 　　 
