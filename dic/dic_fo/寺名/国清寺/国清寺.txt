(寺名)在浙江天台县北天台山中。山有三寺，在顶曰福林，在腰曰国清，在麓曰修禅。国清具名景德国清寺。隋文帝开皇十八年，敕为智顗禅师所创建。初智顗梦岩崖万重，侧有沧海，渺无涯际，泓澄在其下。一僧来伸手导顗登山，觉后语门人，皆答以会稽天台山。因而陈大建七年，遂入此山，隋开皇十七年，于此示寂。翌年，文帝敕为顗创建一宇，名为天台山寺。大业元年，炀帝赐国清寺额。唐宋元明，皆敕重修，清康熙十二年亦有敕再修，赐住僧紫衣。今大雄殿、普门殿、三隐堂、智者大师塔所等，结构极壮丽，境致幽胜，适于修禅，真震旦之名刹也。案国清为天台宗之本山。唐一行尝于此学算。 　　 
