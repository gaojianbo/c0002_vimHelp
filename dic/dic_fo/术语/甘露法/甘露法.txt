(术语)如来之教法，譬之甘露。法华经药草喻品曰：‘我为世尊，无能及者。安稳众生，故现于世，为大众说甘露净法。其法一味，解说涅槃。’佛地论三曰：‘如来圣教，于诸外道一切世间邪劣教中，最为真实殊胜清净。犹如醍醐，亦如甘露，令得涅槃永不死故。’注维摩经七：‘什曰：佛法中以涅槃甘露，令生死永断，是真不死药也。’无量寿经下曰：‘犹如大雨，雨甘露法润众生故。’ 　　 
