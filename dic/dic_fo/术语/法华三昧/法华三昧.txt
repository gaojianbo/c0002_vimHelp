(术语)三谛圆融之妙理，分明现前，障中道之无明止息，谓之法华三昧。此法华三昧之名为法华经妙音菩萨品所说十六三昧之异名。法华三昧者，天台之意，三谛圆融为一实，譬之权实不二之花(花实为实，花瓣为权法)，摄一切法使归一实相也。嘉祥云于三一自在，长短无碍，谓之法华三昧。慈恩云：达于一乘之理也。文句记二曰：‘实道所证一切名法华三昧。’法华文句记十曰：‘此十六并法华三昧异名耳，随义说之。’大部辅注十曰：‘法华者，慈恩云：达一乘理。今谓三谛圆融名法，譬喻奇特名华。’嘉祥法华义疏十二曰：‘于三一自在长短无碍，道法华三昧也。’佛祖统纪慧恩传曰：‘将于身倚壁，豁然大悟法华三昧。自是之后，所闻之经，不疑自解。’同智顗传曰：‘南岳叹曰：非汝弗证，非我莫识。所入定者，法华三昧前方便也。’又欲证得法华三昧别设道场读诵法华之行法，谓之行法华三昧。又曰修法华忏法。智者大师之法华三昧忏仪，荆溪之法华三昧行事运想补助仪各有一卷。 　　 
