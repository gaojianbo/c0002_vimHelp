(术语)菩萨修行，虽于十信十住满足自利，然利他之行未满，故不可不经此目：一、欢喜行，为佛子之菩萨以如来之妙德，随顺十方也。二、饶益行，利益一切众生也。三、无嗔恨行，自觉觉他。无违逆者。又曰无恚恨。无违逆。四、无尽行，随众生之机类而现其身，三世平等，通达十方。利他之行无尽也。五、离痴乱行，种种之法门虽不同，然一切合同而无差误也。六、善现行，以离痴乱故，能于同类中现异相，于一一异相各现同相，同异圆融也。七、无着行，十方虚空满足微尘于一一尘中现十方界，尘界不留碍也。八、尊重行，又曰难得行。以前种种现前皆般若观照之力也，故于六度中特尊重般若波罗蜜。九、善法行，圆融之德能成十方诸佛之轨则也。十、真实行，以前圆融德相，一一皆清净无漏，一真无为之性，本来常恒也。参照五十二位条。 　　 
