(术语)烦恼之异名。覆盖之义。覆行者之心，使善心不开发者。法界次第上之上曰：‘盖以覆盖为义。能覆盖行者，清净信心，不得开发。’无量寿经下曰：‘离盖清净，无厌怠心。’参照五盖条。[囗@又]笠盖，比丘所用者。释氏要览中曰：‘律云：跋难陀比丘，持大盖行(似今凉伞也)。诸居士遥见谓是官人，皆避道。及近元是比丘，乃讥嫌之。佛乃制戒：不应持大盖，若天雨即听。’同卷曰：‘盖有二种：一竹盖，二叶盖。寄归传云：西域僧，有持竹盖，或持伞者。’[囗@又]佛之供具。宝盖天盖等。增一阿含经曰：‘是时梵天王在如来右，释提桓因在如来左，手执拂。密迹金刚力士，在如来后，手执金刚杵。毗沙门天王，手执七宝之盖，处虚空中，在如来上，恐有尘土坌如来身。’盖之用，有防尘埃者。观无量寿经曰：‘其光如盖，七宝合成，遍覆地上。’ 　　 
