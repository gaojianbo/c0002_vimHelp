(术语)以死人死蛇等五尸系于天魔波旬而不使离也。又，系缚天魔两手两足及颈之五处也。涅槃经六曰：‘应作是言：波旬汝今不应作如是像，若故作者，当以五系系缚于汝。魔闻是言已，便当还去。’大部补注五曰：‘章安释云：系有二种：一者五尸系，二者系五处。五尸系者如不净观治于爱魔，五处如理治于见魔故也。五尸者，死人死蛇死狗等是也。五处者，首楞严三昧经云：两手两足及颈，名五处系缚也。’ 　　 
