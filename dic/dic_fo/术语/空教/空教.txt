(术语)法相宗立三时教，以一切之小乘教为世尊初时之说法有教，诸部之般若经为第二时之说法空教，华严法华等之诸经为第三时之说法中道教。空教谓明诸法皆空之理之教法也。唯识述记一本曰：‘彼闻四谛，虽断我愚，而于诸法，迷执实有。世尊为除彼法有执，次于鹫岭，说诸法空，所谓摩诃般若经等。’八宗纲要法相宗曰：‘二者空教，于第二时，为发趣大乘者，明诸法皆空旨，以破前实法之执。’ 　　 
