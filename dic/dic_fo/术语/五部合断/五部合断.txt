(术语)五部者，迷于四谛之理之四部见惑，与迷于世上事相之一部修惑也。三界九地各有此五部。依萨婆多部之义，则佛与独觉先于凡夫地以有漏智之六行观，合断下八地之见修五部也(不能以有漏智断第九地之惑见六行观条)，合断此之法，八地之五部，分上上品乃至下下品之九品，先自上上品始，终于下下品。每一品正断之位，谓之无见道。既断之位，谓之解脱道。每一断惑必要此二道也。故总为九无间九解脱之十八心。许以六行观之有漏智断五部即见修二惑者，唯小乘之有部宗耳。大乘不许以有漏智断迷理之见惑也。 　　 
