(术语)又云无阂，无碍。自在通达而无碍也，自在涉入而无碍也，自在融通而为一体也。如灯光互相涉入，是无碍之相也。维摩经佛国品曰：‘心常安住无阂解脱。’往生论注下曰：‘无碍者，谓知生死即涅槃，如是等入不二门无碍相也。’即身成佛义曰：‘无碍者，涉入自在义。’往生要集中本曰：‘我所有三道，与弥陀佛万德，本来空寂，一体无碍。’ 　　 
