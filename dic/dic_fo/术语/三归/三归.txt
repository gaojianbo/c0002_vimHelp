(术语)又曰三归依，三归戒：一、归依佛，归依佛宝以为师者。二、归依法，归依法宝以为药者。三、归依僧，归依僧宝以为友者。此三归由师受之谓之三归戒。三归戒有二称：一、翻邪三归，二、重受三归，翻从来之邪信而初入佛道受三归者，谓之翻邪三归，由是每受五戒八戒等辄先受三归者，谓之重受三归。观无量寿经曰：‘受持归，具足众戒。’释氏要览上曰：‘五分律云：佛于鹿苑度五俱邻，人间已有六罗汉，故次为耶舍父母最先授三归依也。’而受之之意，于显教，一为表自之信心，一为乞三宝之加被。若约密教之意则表自己之信心，皆归入依合于三宝乞我与三宝入我我入也。 　　 
