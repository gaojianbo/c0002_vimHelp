(术语)授受戒之道场。同于戒坛。但戒坛者，自地而立，戒场仅限平地耳，释氏要览上曰：‘今言坛场非一也。坛则出地立基，场则除地令平。今有混称，盖误。’其所以设戒场戒坛者。凡为法事，一山内(即结界之内)之僧，不尽会同和合，即不成就，然僧中之法事(授戒等)非一，每事使大众来会，恐妨事而劳人，特使结定一道场，聚一定之人数于此场上，此场上人人和合赞同之时，法事即为成功。行事钞羯磨篇曰：‘戒场本为数集恼僧故开结之。’同结界篇曰：‘戒场者。律云：以僧中数有四人众起乃至二十人众起，令僧疲极，佛听结之。’ 　　 
