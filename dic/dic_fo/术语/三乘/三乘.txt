(术语)乘人而使各到其果地之教法，名为乘。有一乘乃至五乘之别，其中三乘有四种：(一)大乘之三乘也。一声闻乘，又云小乘。速则三生，迟则六十劫间修空法，终于现世闻如来之声教。而悟四谛之理，以证阿罗汉者。二缘觉乘，又云中乘，辟支佛乘。速则四生，迟则百劫间修空法，于其最后之生不依如来之声教，感飞花落叶之外缘，而自觉十二因缘之理，以证辟支佛果者。三大乘，又云菩萨乘，三无数劫间修六度之行，更于百劫间植三十二相福因，以证无上菩提者。或以羊鹿牛三车譬之，或以象马兔三兽比之。是为大乘之三乘，故不摄不愚法之二乘(二乘 　　 
