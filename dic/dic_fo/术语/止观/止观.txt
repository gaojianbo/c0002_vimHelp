(术语)梵名奢摩他，&Sacute;amatha毗钵舍那Vipa&sacute;yana译言止观，定慧，寂照，明静。止者停止之义，停止于谛理不动也。此就能止而得名。又止息之义，止息妄念也。此就所观而得名。观者观达之义，观智通达，契会真如也。此就能观而得名。又贯穿之义，智慧之利用，穿凿烦恼而殄灭之也。若就所修之方便而言。则止属于空门，真如门，缘无为之真如而远离诸相也。观者属于有门，生灭门，缘有为之事相而发达智解也。若就所修之次第而言，则止在前，先伏烦恼，观在后，断烦恼，正证真如。盖止伏妄念，譬如磨镜 　　 
