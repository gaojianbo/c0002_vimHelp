(术语)观&DF-8740;&DF-8766;&DF-876A;&DF-8770;&DF-8751;之五字轮也。此观亦名法界体性三昧。以五字五大为法界之体性故也。又名净菩提心观。以大日经说此五字之实义。云我是本不生等，疏家释之。判定菩提之实义故也。其法先观吾心为圆明之月轮，于其心月轮上布此字轮而观之，是即观显自心本有法界法门身之功德也，若别尊时应于部而以此中一字为中心，以彼尊小真言右绕而布之，都法时总布五字。此月轮安于心上尊者出多法，或如仰镜，于平面观之，或如竖镜，于正面观之，或又如圆珠观之。然诸轨所明多仰观之。如法华轨言：秋月光明澄静，仰在心中。无量寿轨言：犹如净月仰在心中。五字陀罗尼颂云：右旋布心月，如以水精珠布明镜之上。建立轨云：谛想心胜间圆明一肘，犹如秋月主澄，明仰在心，是其证也。其五字之色亦有多说，或通观为黄金色，或通观如于琉璃盘上并水精珠(此五字陀罗尼颂之意也)，或以五字即五方五大等之故随其部而观其色，即&DF-8740;者地而黄，&DF-8766;者水而白，&DF-876A;者火而赤，&DF-8770;者风而黑，&DF-8751;者空而青又杂色也。其详见于秘藏记四等。 　　 
