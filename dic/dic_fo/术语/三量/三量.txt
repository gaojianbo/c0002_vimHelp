(术语)三量有二种：
一、因明之三量：即现，比，圣教，之三也。详见量条。
二、就心心所量知所缘之境，而立三量之不同：
一、现量，如镜之对于物体。
能缘之心，不为些之分别计度，量知现在之境者。
如耳识之对于声，眼识之向于色，是也。
二、比量，于不现显之境。
比知分别而量知者。
如见烟知有火。凡因明依第六意识之比量智而成也。
三、非量，于现在之境与非现在之境，以逆乱之心错分别取不实之事者。
即以似现量似比量，而为非量也。
就八识所知而分之，
则第八识与眼等之五识唯为现量，
第七识唯为非量，
第六识通于三量。
说见百法问答抄二。 　　 
