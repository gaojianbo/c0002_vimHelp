(术语)谓理智不二之大日法身。五种法身中之法界身，四种法中之自性身是也。此为法界体性智所成。在胎藏界为八叶中胎之大日，在金刚界为一印会之大日是也。就密家之古义言之，此自证身为自受法乐，从自心流出内证之诸眷属，常说两部之大经。就其新义言之，大日之自证身具自利利他之二德，依其利他之德，于自证会而自住于加持三昧现加持身，为未世众生说两部之大经。见法身条附录。大日经疏五曰：‘内心妙白莲者，此是众生本心。妙法芬陀利华秘密标帜：华台八叶圆满均等，如正开敷之形。华莲台是实相自然智慧，莲华叶是大悲方便也。正以此藏为大悲胎藏曼荼罗之体，其余三重是从此自证功德流出，诸善知识入法门耳。’ 　　 
