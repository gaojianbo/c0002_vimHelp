(术语)梵名阿末罗Amala。译曰无垢识。旧译家以为第九识之称，新译家以为第八识净分之称，是不别立第九识故也。唯识论三曰：‘或名无垢识，最极清净，诸无漏法所依止故。此名唯在如来地有。菩萨二乘及异生位持有漏种，可受熏习，未得善净第八识故。’同述记三末曰：‘唯无漏依，体性无垢，先名阿末罗识，或名阿摩罗识。古师之为第九识者非也。’ 　　 
