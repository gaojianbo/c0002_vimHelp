(术语)三心之一。求法之心深重，云深心，又求深高佛果之心云深心，又于深因种德难拔云深心。观无量寿经曰：‘二者深心。’净影疏曰：‘求心殷重，故曰深心。’天台疏曰：‘深者佛果深高，以心往求，故曰深心。’维摩经佛国品曰：‘深心即是净土。’注曰：‘肇曰：树心众德深固，故难拔，深心也。’同菩萨品曰：‘深心即是道场，增长功德故。’[囗@又]谓凡夫迷之深固也。法华经方便品曰：‘知诸众生有种种欲深心所着，随其本性以种种因缘，(中略)方便力故而为说法。’ 　　 
