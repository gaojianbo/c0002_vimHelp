(术语)十住心之第六、他缘大乘心也，他无两义，梵音同一、故约于菩萨之大悲缘他众生而谓之他缘，约于菩萨之大智缘心外无法而谓之无缘。大疏二曰：‘梵音莽钵罗，是无义，亦是他义。所谓他缘乘者，谓发平等大誓，为法界众生行菩萨道。乃至诸一阐提及二乘入正位者，亦当以种种方便折伏摄受普令同入是乘，约此无缘大悲故名他缘乘。又无缘乘者，至此僧祇始能观察阿陀那深细之识，解了三界唯心，心外更无一法而可得者，乘此无缘心而行大菩提道，故名无缘乘也。’ 　　 
