(术语)三毒之一。梵曰慕何Moha，译曰痴。心性闇昧，无通达事理之智明也。与无明同。瑜伽论八十六曰：‘痴异名者，亦名无智，亦名无见，亦名非现观，亦名惛昧，亦名愚痴，亦名无明，亦名黑闇。’法界次第上之上曰：‘迷惑之性，立之为痴。若迷一切事理，无明不了，迷惑妄取，起诸邪行，即是痴毒，亦名无明。’大乘义章五本曰：‘闇惑名痴。’华严大疏钞二十曰：‘迷于四谛，皆曰愚痴。’ 　　 
