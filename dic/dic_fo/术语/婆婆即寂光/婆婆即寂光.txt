(术语)常寂光土为周遍法界之法礼，故三五之色质皆在寂光一理之上而宛然，是故凡圣同居土之娑婆即常寂光土也。经云常在灵鹫山，即其证也。法华玄义七曰：‘寂光理通如镜如器，诸土别异如像如饭，业力所隔，感见不同。’法华文句记九曰：‘经云：我土不毁，常在灵山。岂离迦耶别求常寂，非寂光外别有娑婆？’辅行五曰：‘土虽差别，不异寂光，寂光虽寂不异诸土。’ 　　 
