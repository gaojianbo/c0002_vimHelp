(术语)定之别名。梵语旧称三昧，译曰定，新称三摩地，译曰等持。谓心住于一境平等维持也。是通于定散二心也。假使在于散心而心专注于一境即三摩地。故译为定者不可也。唯识述记七上曰：‘等持者平等持心等，但于境转，故名为等持。故通定散。(中略)三摩地，此云等持。’俱舍论二十八曰：‘等持者为定，名异体同。故契经说心定等定，名正等持。此亦名为心一境性。’ 　　 
