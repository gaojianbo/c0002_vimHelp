(术语)地水火风之四大与空大也。空以无碍为性，以不障为用。胜论于九实中摄之，数论于二十五谛中之第五位有五大。佛教六大，七大中之前五大是也。大者以其周遍于一切之事物也。非情成于五大。有情则于此加识大。唯识述记一末谓数论言：‘五大有说，我慢生五大五唯十法。五大者，谓地水火风空。别有一物名之为空，非空无为色界空等。五唯者，谓声触色味香，有说慢但生五唯，五唯生五大。’佛教中俱舍宗以空立为一种之显色，收之于色境中。密教之空，有青色团形，为胎藏界大日法身之体。成实宗及诸大乘，皆以之为空无之法。 　　 
