(术语)一、本觉，众生之心体，本来离妄念而灵明虚廓，等于虚空界，无处不遍，即是如来之平等法身也。此名本觉。二、始觉，众生本觉之心源由无明之熏动而为觉不觉，在于多劫迷者，本觉熏于内，修治资于外，渐渐觉悟，名为始觉，始觉之究竟，即成佛也。起信论曰：‘所言觉义者，谓心体离念，离念相者等虚空界无所不遍，法界一相，即是如来平等法身，依此法身说名本觉。(中略)始觉义者，依本觉故而有不觉，依不觉故说有始觉。’[囗@又]一、等觉，大乘行位五十二位中之第五十一位，等似之觉位也。又去佛之妙觉一等之位也。二、妙觉，五十二位之终极佛陀之觉位也。仁王经立五十一位而略等觉，本业璎珞经立五十二位而开等觉。[囗@又]一、自觉，诸佛自开觉而成妙道者。二、觉他，既觉而运无缘之慈，广说诸法，开悟一切众生者，此二觉圆满名佛陀。善见论四曰：‘佛者名自觉，亦能觉他，是名为佛。’性灵集八曰：‘二觉，寂照没驮之号也。’ 　　 
