(术语)衣与法也。谓传正法之征，更授师之袈裟也。传灯录三曰：五祖弘忍，对六祖慧能曰：‘诸佛出世，为一大事故。随机小大，而引导之。遂有十地三乘顿渐等旨，以为教门。然以无上微妙秘密圆明真实正法眼藏，付于上首迦叶尊者。展转传授，二十八世。至达磨届于此土，承袭以至于吾。今以法宝及所传袈裟，用付于汝。善自保护，无令断绝。(中略)能居土跪受衣法。’ 　　 
