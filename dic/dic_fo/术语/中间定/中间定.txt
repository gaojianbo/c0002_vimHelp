(术语)又名中间三昧，中间静虑，中间禅。大梵天王所得之禅定也。色界，无色界通有八地，每一地各有近分定与根本定。其中初禅地之近分定与根本定寻与伺之心所相应，第二禅以上，七地之近分定与根本定，则寻与伺皆不相应，而至极寂静。然其中间，唯有伺之心所相应而寻之心所不相应之禅定，是名中间定，修之者在初禅天顶上为大梵天王，彼常住此禅定。俱舍论二十八曰：‘初本近分寻伺相应，上七定中皆无寻伺，唯中静虑有伺无寻，故彼胜初未及第二，依此义故立中间名。(中略)此定能招大梵处果，多修习者为大梵故。’ 　　 
