(术语)法相宗之用语，随佛菩萨之本意而明其实义，谓之真实理门。随转他之机情而为方便之说，谓之随转理门。以此二门会诸乘中之相违也。唯识枢要上本曰：‘开随转真实理门，令知二藏三藏等不相违故。’唯识论五曰：‘然有经中说六识者，当知彼是随转理门。’同述记曰：‘随转理门依小根器故。’菩提心义一曰：‘古法相师用二种门：一随转理门，二真实理门。’大日经疏四曰：‘是随转一门，非其具体。’ 　　 
