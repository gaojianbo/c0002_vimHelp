(术语)Pada又Padak&amacron;ya，梵曰钵陀，又曰钵陀迦耶，译为句。得诠其自性之差别即义理者曰句。重此句至二个以上曰句身。身者合集之义。俱舍论五曰：‘句身者，谓诸行无常，一切无我，涅槃寂静等。’同光记五曰：‘梵云迦耶，唐言身，是聚集义。谓众多名等聚集，是身义也。’又，一句亦曰句身。楞伽经二曰：‘句身者，谓句有义身，自性决定究竟，是名句身。’ 　　 
