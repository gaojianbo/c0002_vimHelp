(术语)比丘资持一身之诸具分三种，一六物，二百一资具，三长物也。此中六物，属于制门，通三根之人，必须受持，百一以下，属于听门，中根之人，但不堪于六物，听受持百一资具，下根之人，不堪于六物与百一资具，听更畜长物。长物者，多余之衣钵药及金银米谷等也。而畜之者，宜行净施之法。若不行此法，而畜之，则犯舍堕罪。行事钞下一曰：‘萨婆多云：百一物各得畜一，百一之外皆是长物。若似宝，入百一物数，不须说净。余者一切器，与非器一外，皆应作净。’ 　　 
