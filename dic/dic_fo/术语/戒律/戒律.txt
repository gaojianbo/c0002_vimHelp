(术语)五戒十善戒乃至二百五十戒等，防止佛徒邪非之法律也。梵语尸罗，&Sacute;ila译曰戒，防非止恶之义。梵语优婆罗叉Upalak&sdotblw;a，译曰律(净影)，梵语毗尼Vinaya，译曰律(南山)，法律之义。汉灵帝建宁三年，安世高首出义决律二卷。次有比丘诸禁律。魏世天竺三藏昙摩迦罗到许洛。慨魏境僧无律范，遂于嘉平中与昙谛译四分羯磨及僧祇戒心图。此为中国戒律之始。见僧史略。大乘义章一曰：‘言毗尼者，名别有四：一曰毗尼，二曰木叉，三曰尸罗，四曰律。(中略)言尸罗者，此名清凉，亦名为戒。三业炎非，焚烧行人，事等如热，戒能防息，故名清凉。清凉之名，正翻彼也。以能防禁，故名为戒。(中略)所言律者，是外国名优婆罗叉，此翻为律。解释有二：一就教论，二就行辨。若当就教诠量名律，若当就行调伏名律。’四分戒疏一上曰：‘或云尸罗，或云波罗提木叉Pr&amacron;tmok&sdotblw;a，或云毗尼。(中略)初云尸罗，此翻为戒。戒有何义？义训警也。由惊策三业远离缘非明其目也。(中略)三云毗尼，唐称为律，古译毗尼，皆称为灭。今以何义，翻之为律？律者法也，从教为名，断割重轻开遮持犯，非法不定，故正翻之。’(略抄)。是初净影于毗尼有四名，别举律之梵名，后南山但为三名，以律之梵名为毗尼也。’开宗记一本曰：‘言律藏者，梵云优婆罗忏，此译为律。律则法也，非法无以肃威仪也。’资持记上一之一曰：‘律者梵云毗尼，华言称律。(中略)不出三义：初言律者法也。从教为教，断割重轻开遮持犯，非法不定。(中略)二言律者分也。谓须商度，据量有在，若律吕分气也。(中略)三云律字安聿。聿者笔也，必审教验情，在笔投断。’ 　　 
