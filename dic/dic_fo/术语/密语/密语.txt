(术语)以密意说之语也，如如来说涅槃是隐如来常住之意而说，故云密语，涅槃经九曰：‘如来密语甚深难解，譬如大王告诸群臣先陀婆来，先陀婆一名四实：一者盐，二者器，三者水，四者马。(中略)智臣善解大王四种密语，是大乘经亦复如是。’永平之正法眼藏有密语一章。[囗@又]密教之陀罗尼云密语，秘藏记本曰：‘密语者，凡夫二乘不能知，故曰密语。真言者，如来言真实无虚妄，故曰真言。’ 　　 
