(术语)息灾等之五法，又互具五法，今就息灾一法而言之，此有内心外法之二种，先言内心之法，则行息灾法，而除贪嗔等之诸烦恼，是息灾也。依此息灾而除烦恼之闇，定慧等之功德增长，是增益也。因此诸功德增长而摧破无明等，是调伏也。依是调伏而违隔之烦恼与菩提相和，为烦恼即菩提，又受诸佛菩萨之爱护，是敬爱也。因无违隔而诸善友集生，又由智慧之镜明照而万法现集，是钩召也。次就外法而言，则为国家修法，除国家之诸灾，是息灾也。增诸福德，是增益也。无诸灾殃，是调伏也。又因之而无战乱诤斗等事，是敬爱也。诸善集生，是钩召也。他四法准此可知。见秘藏记末，同钞九。 　　 
