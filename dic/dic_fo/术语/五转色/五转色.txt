(术语)菩提黄，是金刚性也。修行赤，赤是火之义也。与文殊之义同。万行以妙慧为道，离慧不得有作。成菩提白，是圆明究极之义，又是水之义。如我昔愿，今既满足，化一切众生，使皆入于佛道，为是事故，起大悲也(大悲水色，其白如上)。涅槃黑，垂迹极而返于本，济生有缘之缘尽。则如来方便之火息，故涅槃也。佛已隐于涅槃之山，故色黑也。方便究竟青，方便究竟位之中心为空，具一切之色，即是加持世界曼荼罗普门之会，毕竟清净而无所不有。故青也。见大日经疏二十。 　　 
