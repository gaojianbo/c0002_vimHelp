(术语)万法由因缘而生，为自然之法，因缘生之法，无有自性，无自性故空，即以空为性也。万法各有一空性，谓之一如。一者不二之义，如者相似之义，以万法空性不二而相似也。对万之言而云一如，若对妄之言，则曰真如，如者正指空性之理体而言。往生十因曰：‘而今觉知法界唯真，万法一如，无烦恼可断。烦恼即菩提，无生死可厌，生死是涅槃。’ 　　 
