(术语)佛之异称。等者平等，觉者觉悟，诸佛觉悟，平等一如，故名等觉。智度论十曰：‘诸佛等，故名为等觉。’往生论注下曰：‘以诸法等，故诸如来等，是故诸佛如来名为等觉。[囗@又]大乘阶位五十二位中第五十一位之菩萨曰等觉。是菩萨之极位也。即满足三只百劫之修行，别教之菩萨断十一品之无明，圆教之菩萨，断四十一品之无明，将得妙觉之佛果，其智慧功德，等似妙觉，故谓之等觉，又名一生补处、金刚心、有上士、无垢地等。四教仪四曰：‘若望法云，名之为佛。望妙觉，名金刚心菩萨。亦名无垢地菩萨。’止观一曰：‘究竟即菩提者。等觉一转入于妙觉。’璎珞经上曰：‘所谓等觉性中有一人，其名金刚慧幢菩萨。住顶寂定，以大愿力住寿百劫修千三昧，已入金刚三昧。(中略)坐佛道场超度三魔，复住寿万劫，化现成佛，入大寂定。等觉诸佛二谛境界外非有非无无色无心因果，二习无有遗余。’ 　　 
