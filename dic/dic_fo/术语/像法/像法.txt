(术语)正像末三时之一。像者似也。谓与佛灭后五百年后一千年间所行之正法相似之佛法也。嘉祥法华义疏四曰：‘大论佛法凡有四时：一佛在世时。二佛虽去世，法仪未改，谓正法时。三佛去世久，道化讹替，谓像法时。四转复微末，谓末法时。’三藏法数曰：‘正犹证也，像像似也。’顺权方便经下曰：‘我之身侍须菩提已来十二年，未曾得闻如是像法众佑地说。’正像末三时之年数，经论之异说多。见正像末条。 　　 
