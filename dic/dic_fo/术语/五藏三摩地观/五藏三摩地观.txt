(术语)是三种秘密仪轨所说，观吾五藏为五大即五如来，而即身成佛之三摩地也。仪轨曰：‘阿字(地大)者，金刚部，主肝；鍐字(水大)者，莲华部，主肺；览字(火大)者，宝部，主心；唅字(风大)者，羯磨部，主胃；欠字(空大)者，虚空部(虚空者佛之异名)主脾。(中略)阿字者东方阿閦如来，鍐字者西方阿弥陀如来，览字者东方宝生如来，唅字者北方不空成就如来，欠字者上方毗卢那大日如来。’如是五脏即为五大，而五大即为五智如来，则依此五藏三摩地，而得即身成佛也。因而又名五轮(五轮者五大之德名)三摩地，亦曰五物观。 　　 
