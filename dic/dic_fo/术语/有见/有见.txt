(术语)执着于有之邪见。又云常见。智度论七曰：‘有二种见：有见无见。’法华经方便品曰：‘入邪见稠林若有若空等，依止此诸见，具足六十二。’法华经义疏四曰：‘智度论云：爱多者着有故起有见，见多者着无故起无见。又云：四见多者着有，邪见多者着无也。’法华玄赞四曰：‘若有者执我后身为有，常见也。若无者执我后身为无，断见也。’[囗@又]就十八界而分别有见无见。唯色界之一为有见，他皆无见也。显色形色二者，由在彼在此之差别不同，而能示现彼此之言说，言说名见，有彼之言说，故名有见。又见者眼观照根色，故名为见，色眼有见，故名有见。见俱舍论二。梵Sanidar&sdotabv;ana&mdotabv;。 　　 
