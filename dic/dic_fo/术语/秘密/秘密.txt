(术语)秘为秘奥之义，言其法门之深奥也，密为隐密。言不容易示人也。佛说诸经各有秘密之法。圆觉经曰：‘为诸菩萨开秘密藏。’涅槃经曰：‘此经名如来秘密藏。’秘藏记末曰：‘秘密义，秘者秘奥，密者隐密也。凡于一切物皆有秘密，何者色显心隐？大小乘乃至外道等，如此有秘密。’然真言宗以显密二教判一切经，特以自宗为秘密。自此秘密之名。为彼宗所占有。 　　 
