(术语)大梵天王所出之音声有五种清净之音，佛之音声亦如是，故三十二相中有梵音相。法华经序品曰：‘梵音微妙，令人乐闻。’法华文句曰：‘佛报得清净音声最妙，号为梵音。’华严经曰：‘演出清净微妙梵音，宣畅最上无上正法。闻者欢喜，得净妙道。’长阿含五阇尼沙经曰：‘时梵童子告忉利天曰：其有音声五种清净，乃名梵声。何等五？一者其音正直。二者其音和雅。三者其音清彻。四者其音深满。五者其音遍周远闻。具此五者，乃名梵音。’三藏法数三十二曰：‘梵音者，即大梵天王所出之声，而有五种清净之音也。’[囗@又](仪式)音韵屈曲升降，歌颂佛，讽咏法者，云梵音。又曰梵呗，呗匿。以闻者得净信，而佛听之，在世中铃声比丘，呗声第一。见呗比丘条。魏陈思王曹子建，游鱼山，闻岩谷水声，写之，制梵呗之谱。是为东土梵呗之始。[囗@又]单称读经之声为梵音。 　　 
