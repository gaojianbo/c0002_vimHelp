(术语)北斗七星中，当于其人生年之星曰本命星。二十七宿(唐用二十八宿西国除牛宿)，中当于其人生年之星曰本命宿。算求本命宿之法，如宿曜经下，假令有人生于二月十七日，则先以十七日为位，于此加十三日共得三十。即自二月之角宿，历亢氐房。至于轸二十七宿为一周，除此数，尚余三，即复历角亢氐，至氐而尽，彼人生于氐宿也。又有于生年之十二支推知本命星者，此分配由何算数，未详。 　　 
