(术语)观音之圆通也。楞严经，佛对二十五圣，各问圆通门，观音最后答以音声圆通。经六曰：‘我今白世尊：佛出娑婆界，此方真教体，清净在音声，欲取三摩提，实以闻中入，离苦得解脱。’是观音自说闻佛所说声尘之说法而圆通得道也。后文殊判诸圣之圆通，以之为圆通至极。是佛之教体，虽涉六尘，而如娑婆世界之众生，为耳根最利之众生，佛以声尘为教体，八万之法藏是也。故观音亦以声为圆通之至法。是为最适娑婆世界之机根者，故文殊特赞称之。 　　 
