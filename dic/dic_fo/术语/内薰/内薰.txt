(术语)众生之心内，有本觉之真如，薰习于无明，因使妄心厌生死之苦，求涅槃之乐，谓之内薰。佛菩萨之教法及自身之修行，谓之外薰。起信论曰：‘以有真如法故，能薰习无明。以薰习因缘力故，则令妄心厌生死苦，乐求涅槃。’同义记曰：‘明真如内薰无明，令成净业。’辅行四曰：‘自非内薰何能生悟，故知生悟力在真如，故以冥薰为外护也。’法华文句一曰：‘内薰自悟。’ 　　 
