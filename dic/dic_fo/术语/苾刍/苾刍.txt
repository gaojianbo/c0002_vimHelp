(术语)Bhik&sdotblw;u，又云煏刍。同于旧译之比丘。译曰乞士，除士，除馑男，熏士，道士等。出家为佛弟子，受具足戒者之都名也。以此方无正翻之语，故经论中多存比丘。苾刍之梵名，或以乞士，破烦恼之二义解之，或以净乞食，破烦恼，净持戒，能怖魔之四义释之。乞士者，以彼自无所营，乞人之信施而清净活命故也。破烦恼者，以修圣道而破烦恼故也。净持戒者，以受持尽形净戒故也。能怖魔者，以必入涅槃使魔畏怖故也。智度论三曰：‘云何名比丘？比丘名乞士。清净活命，故名为乞士。复次比名破，丘名烦恼，能破烦恼，故名比丘。复次，受戒时自言：我是某甲比丘，尽形寿持戒，故名比丘。复次，比名怖，丘名能怖魔王及魔人民。当出家剃头着染衣受戒，是时魔怖。何以故怖？魔言是人必得入涅槃。’维摩经佛国品注曰：‘肇曰：比丘，秦言或名净乞食，或名破烦恼，或名净持戒，或名能怖魔。天竺一名该此四义，秦言无一名以译之，故存本名焉。’玄应音义八曰：‘除馑，旧经中或言除士，除女。亦言熏士，熏女。今言比丘，比丘尼也。案梵言比丘，此言乞士，即与除馑义同。除六情饥，断贪欲染也。以善法熏修，即言熏士，熏女。’释迦谱七曰：‘凡夫贪染六尘，犹饿夫饭不知厌足圣人断贪染六情饿饥，故号出家为除馑。’南山业疏三曰：‘中梵本音，号曰煏刍。此传讹失，转比丘也。’探玄记十八曰：‘比丘者，梵有三名：或云比呼，或云苾刍，或云比丘。此无正译，义翻有三：谓怖魔，破恶，及乞士。’然有以苾刍为草名者，亦一说也。妙吉祥平等秘密最上观门大教王经一曰：‘吾吉祥草，矩舍(此言草)，摩贺矩舍，室哩矩舍。世尊因地修行时，常卧此三草也。苾刍矩舍，悉党矩舍(此言白)，世尊因地修行时，常枕此二草也。’慧琳音义二曰：‘苾刍草名也，僧肇法师义苾刍有四胜德。’俱舍慧晖钞，翻译名义集，释氏要览等皆以为草名(业疏济缘记三之一，言世中妄传是草名者，讹也)。 　　 
