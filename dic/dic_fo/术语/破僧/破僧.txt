(术语)五逆罪之一。此有二种：一破法轮僧，如提婆达多立五种之邪法，与佛之法轮对立，以分离听闻佛之法轮之僧众也。二破羯磨僧，于同一界内作别种之羯磨(作法)，而破羯磨僧之和合也。此中前者其罪最重，止于佛在世(佛灭后无转法轮故)。次者其罪轻，通于在世灭后。资持记上三之一曰：‘破法轮者，立邪五法，尽形乞食、纳衣、树下、不食酥盐及鱼肉(五种之邪法也)。破如来四依八正，犯上品兰。破羯磨者，一界两众俱时作法，犯中品兰。’ 　　 
