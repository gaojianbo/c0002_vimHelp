(术语)谓有顶地之惑也。又云非想之惑。有顶地为三界九地中之最上地，此地所起之惑，有见惑修惑之别，其中见惑，虽于见道一时断之，而修惑则于修道先断下八地之七十二品，次断有顶之九品中下八品，此名阿罗汉后向，最后断第九品，即名阿罗汉果。盖下八地之惑，以有漏欣上厌下之六行观得断之，而此有顶之惑，则非无漏智不能断。盖以无漏智势力牢强，能治自地之惑及上地之惑故也。见俱舍论二十四。 　　 
