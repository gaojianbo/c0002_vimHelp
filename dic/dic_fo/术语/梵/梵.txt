(术语)Brahm&amacron;，梵摩或勃[口*蓝]摩，婆罗贺摩，没罗憾摩，梵览磨等之讹略，谓梵天也。婆罗门为梵天之苗裔而行梵法，故婆罗门亦云梵志。译作寂静、清净、净洁、离欲等。色界诸天离淫欲而清净，总名曰梵天，其中初禅天中之主曰大梵，一名梵王。智度论十曰：‘梵名离欲清净，今言梵世界，已总说色界诸天。’又曰：‘梵世界中梵天王为主。’同三十五曰：‘色界都名为梵，又梵为色界初门。’法华文句二曰：‘梵者，此翻离欲，除下地系，上升色界，故名离欲，亦称高净。’玄应音义六曰：‘梵言梵摩，此译云寂静，或清净，或净洁。’法华玄赞二曰：‘梵摩，云寂静、清净、净洁，皆同。亦云梵洁也。今唯云梵，但略云尔。’华严疏钞十七曰：‘梵是西域之音，具云勃[口*蓝]摩，此翻为净。’慧苑音义上曰：‘梵，具云梵摩，此翻为清净。’同下曰：‘梵摩，具云跋滥摩，此云清净。’玄应音义二曰：‘婆罗贺么，此云净天，旧言梵天，讹略也。’悉昙藏一曰：‘梵者，是语略也。具足可云波罗迦摩。’金七十论中曰：‘自性者，或名胜因，或名为梵。’又佛为婆罗门又称梵，清净者之意也。俱舍论二十四曰：‘真沙门性，经亦说名婆罗门性，以能遣除诸烦恼故。(中略)佛与无上梵德相应，是故世尊犹应名梵。由契经说，佛亦名梵。’ 　　 
