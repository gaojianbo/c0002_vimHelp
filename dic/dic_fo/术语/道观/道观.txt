(术语)道为化道，谓教化他也。观为空观，谓自观空理也。自住于空理而向他行化道，谓为道观双流。是菩萨之正行也。止观六曰：‘菩萨者，福慧深利，道观双流。’四教仪集注下曰：‘道观双流者，道谓化道，观谓空观，带空出假，故曰双流。’金光明文句五曰：‘通教八地，别教十回向，圆教亦在初住，皆是道观双流，自他俱益之位也。’同记曰：‘道谓外化，观谓内行。’ 　　 
