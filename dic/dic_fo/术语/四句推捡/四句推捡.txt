(术语)以自因他因共因无因之四句，推捡有为法，以证诸法之不生不可得也。例如梦为蝴蝶，此梦中之蝶，若由自生，则无梦，蝶可自生，若由他梦而生，则梦常生蝶，若蝶之自因与梦之他因，自他俱生，则自他各无生因，何由相合得生，若无自他而生，则如虚空，并无自他，可常生蝴蝶。如是而推诸法便为不生不可得也。中论一曰：‘诸法不自生，亦不从他生。不共不无因，是故知无生。’ 　　 
