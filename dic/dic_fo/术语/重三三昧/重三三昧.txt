(术语)又称重空三昧。是举前空空三昧之一以摄他也。若各别称之，则为重空，重无相，重无愿也。一、空空三昧，罗汉先以无漏智观诸法之空无我，是名空三昧，更以有漏智观前之空智为空相，厌舍之名为空空三昧。二、无相无相三昧，先以无漏智观涅槃之灭静妙离，名为无相三昧，更以有漏智观尽灭此智之非择灭无为静相，而厌舍前之无相，名为无相无相三昧。三、无愿无愿三昧，观如上苦集道三谛之苦无常等相，更厌舍之也。故总是有漏。俱舍论十八曰：‘重二缘无学，取空非常相，后缘无相定，非择灭为静。’大乘义章二曰：‘何故修此重空三昧？成实论言如人以杖烧尸，死尸既尽杖亦须烧。智亦如是，前用断结，结患既亡，智亦须舍，故须修之。’ 　　 
