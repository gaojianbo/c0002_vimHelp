(术语)又云无教，新译曰无表。戒体有二、一作戒，二无作戒，作戒者，谓受戒时如法动作身口意三业，可见闻之业体。无作戒者，谓依此时作戒之缘而生于身中不可见闻之业体。此业体初发之缘，虽由身口意动作(即作戒)，而一旦生了，则不假身口意之造作，恒常相续，故称为无作。作戒于身口动作息时亦灭，而无作戒则一生之中常相续而发防非止恶之功能，是谓之无作戒体。此戒体向境而防一一之非者，即十戒二百五十戒等。就能防之体立无作戒，就所防之境分别二百五十等相，为发此无作戒故行作戒也。行事钞中一之三曰：‘若单立作，作体谢往，不能防非，又不可常作，故须无作。长时防非，若单立无作，则起无所从。不可孤发，要赖作生，二法相藉。’又曰：‘杂心云：身动灭已与余识俱是法随生，故名无作。成论无作品云：因心生罪福，睡眠闷等是时常生，故名无作。’又曰：‘言无作戒者，以非色非心为体。’此无作戒体，或以为色法，或以为心法，或以为非色非心法，凡有三家不同。见戒体条附录。 　　 
