(术语)因明四相违因之一。宗法由有法与法之二语而成，‘声’之语为有法，‘无常’之语为法。其有法与法各有意许与言陈之二者，其言陈云自相，其意许云差别，今为法之言陈，故云法自相，然立者所说之因于所立之宗法中，法之自相相违反对，谓之法自相相违因。例如所谓‘声为常，所作性故，如虚空(同喻)如瓶等(异喻)。’所作性之因不转于同品之常，而转于异品之无常，故相违法之自相之‘常，’而反生成立无常之过也。见因明入正理论。 　　 
