(术语)僧受用之物曰白毫之赐。佛藏经下曰：‘或有比丘，因以爱我法出家受戒。于此法中勤行精进，虽诸天神诸人不念但能一心勤行道者，终不念衣食所须，所以者何？如来福藏无量无尽。舍利弗！如来灭后，白毫相中百千亿分，其中一分供养舍利及诸弟子。舍利弗！设使一切世间人皆共出家随顺法行，于白毫相百千亿分不尽其一。舍利弗！如来如是无量福德若诸比丘所得饮食及所须物辄得皆足。’释门正统三曰：‘如来留白毫一分功德供养末世弟子。’ 　　 
