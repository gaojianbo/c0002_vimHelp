(术语)五体之异名。两臂两膝及头之五处，皆圆，故云五轮。此五轮着地作礼，为礼之至极。见五体条。[囗@又]世界之成立为五轮。依俱舍等之说则最下为虚空轮，其上为风轮，其上为水轮，其上为金刚轮(即金刚际，地轮也)，此上载九山八海。即于五大中除火大之一，而为四轮所成。轮者以此四层各为周圆之形故也。[囗@又]密教之通称，地水火风空之五大为五轮。此五大，法性之德具足圆满，故云轮。世界为此五轮所成。大日经疏十四曰：‘一切世界皆是五轮之所依持，世界成时，先从空中而起风，风上起火，火上起水，水上起地，即是曼荼罗安立次第。’见五大条。[囗@又]金刚界之五解脱轮也。[囗@又]佛之五指也。楞严经一曰：‘我实观五轮指端。’ 　　 
