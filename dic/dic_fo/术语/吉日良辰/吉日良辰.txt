(术语)由星宿之法定吉日良辰，为印度之古法，宿曜经，摩登伽经，舍头谏太子二十八宿经等详说之。大日经疏四曰：‘良日辰者，谓作法当用白分月，就中一日三日五日七日十三日，皆为吉祥，堪作漫荼罗。又月八日十四日十五日最胜，至此日常念诵，亦应加功也。’宿曜经上以偈说：‘一三五九十一与十三，于二白黑分，所作皆成就。黑三夜七昼，十夜十四昼，白四夜八昼，一夜十五昼，于此黑白分，昼夜不成就。日中及中夜，已后皆通吉。’然经中就世出世之法，选吉日良辰，有禁与许之二说。 　　 
