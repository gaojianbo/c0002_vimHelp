(术语)法身以智慧为寿命。智慧之命夭伤，则法身之体亡失。盖慧为法身之寿命，故曰慧命。四教仪曰：‘末代凡夫于佛法中起断灭见，夭伤慧命，亡失法身。’[囗@又]尊称比丘曰慧命。博闻强识，以慧为命之义也。又曰慧寿。新译曰具寿。犹言慧命须菩提等。行事钞下三曰：‘毗尼母云：下座指上座为尊者，上座指下座为慧命。’胜鬘宝窟中本曰：‘慧命者，以广大甚深之慧为命故，名慧命也。如经言慧命须菩提，慧命舍利弗也。’资持记下三之二曰：‘慧命谓博闻强识以慧为命也。’ 　　 
