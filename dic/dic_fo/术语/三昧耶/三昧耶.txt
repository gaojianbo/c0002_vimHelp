(术语)Samaya，三昧耶之义甚多，时(一时佛在)，会(大曾经)，宗(显宗论)，平等，誓愿，惊觉，除垢障也。秘藏记曰：‘佛知众生身中本来自性之理，与佛等无差别，而众生不知己之本有本始两觉与佛等，恒覆蔽于六尘烦恼而不能显出，是故佛发悲愿，垂我拔济众生如我之誓愿。若有众生归依，则住于法界定自受法乐之如来惊觉，而不敢违越本愿。影向行者之所以，真言印契加持护念。譬如国王自造法令不敢违犯，使他行之。众生蒙佛之加持力，突破六尘之游泥，出现自心之觉理，如赖春雷之响而蛰虫出地。知与佛等无差别者，是平等之义也。使如我而无异者。是誓愿之义也，如来惊觉者，是惊觉之义也，众生蒙佛之加持力而得益者，是除垢障之义也。如佛部，余部亦同。如一佛，诸佛亦同。’ 　　 
