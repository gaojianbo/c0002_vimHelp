(术语)Up&amacron;saka，旧称优婆塞，伊蒲塞。新称邬波索迦，优波娑迦，优婆娑柯，邬波塞迦，邬波素迦等。译曰清信士，近事男，善宿男等。亲近奉事三宝之义。总称受五戒之男子。四众之一。七众之一。西域记九曰：‘邬波索迦，唐言近事男，旧曰伊蒲塞，又曰优波塞，皆讹也。’玄应音义二十一曰：‘邬波索迦，或言优波娑迦，近侍也，言优婆塞者，讹也。此云近善男，亦云近宿男，谓近三宝而住宿也，或言清信士善宿男者义译也。’同二十三曰：‘邬波索迦，亦云优婆娑柯，受三归住五戒者。优婆，此云受。娑柯，此云男。’希麟音义五曰：‘乌波塞迦，旧云优婆塞，新云邬波索迦。邬波，此云近。迦，此云事。索，即男声也。即近事男也。谓亲近承事三宝者故云。’华严疏钞六十二曰：‘亲近比丘而承事故。’业疏二下曰：‘正音云邬波塞迦，唐翻善宿也。故成论云：此人善能离破戒宿，古录以为清信士者。清是离过之名，信为入道之本，士即男子通称，取意得矣。在言少异。’涅槃经八曰：‘归依于佛者，真名优婆塞。’ 　　 
