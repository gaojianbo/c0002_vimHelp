(术语)凡字轮大别为三，初以阿字(四十二字门)，五阿字(五十字门)为第一分，次以迦乃至婆之二十字为第二分，次有也乃至诃之八字，是为涅槃声，同于字傍之二点，是为第三分。已上皆为男声，智慧字也。次有伊等八字(四十二字门)，伊等十二字(五十字门加噜留卢吕之四字)即成就三昧，是为女声，三昧之声也，即同于字上之点画‘·’次有仰等之五字，是为大空声，同于上头之点。此五字者，遍于定慧也。即见也等字则是涅槃，除之义也，见伊等字即显三昧，若见仰等字即大空之点，大空者，离一切诸相即是成佛之义也。见大日经疏十四。 　　 
