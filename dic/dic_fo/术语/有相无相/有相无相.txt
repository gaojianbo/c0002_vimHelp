(术语)密教就有相无相有浅略深秘之二释。言其浅略之义，则凡夫所知色心之诸法，事相显了，心前现行，易了易知，谓之有相。诸法之体性，如幻虚伪，自性即空，无色无形，不存一相，谓之无相。言其深秘之释，则有相者，一切之法，各各之相，分明而住，无相者，一相之中具一切之相，而一相不留，具一切之相而无一相，故云无相，非为非色非形也。台宗圆教之圆空，妙空。毕竟空，第一空，与此第二释同。大日经供养法曰：‘甚深无相法，劣慧所不解。为应彼等故，在有相说。’要略念诵经曰：‘相无相甚深，少智所不能入。依无相说相，摄彼二种人。’凡密教之三本尊三密等皆有此有相无相之浅深二重也。彼宗，以无相一概为显教之浅义者，显密相对一往之义也。若于自宗言之，则尚以无相为深义，依此所引之经文可知。 　　 
