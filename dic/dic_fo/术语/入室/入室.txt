(术语)禅规谓久参之弟子入师室参问道也。是勘责弟子之得分者，故非久参之人则不许之。在古时则临机行之别无入室之规，马祖百丈已后，别立方规，定日行之。世谓得师法，为入室之弟子。然言入室者，未必尽得师法也。祖庭事苑八曰：‘祖师传云：五祖大师至夜，密令侍者于碓坊召卢行者入室，遂传衣法。又法华云：着如来衣入如来室。阿含经云：佛告苾刍，吾两月欲宴坐，汝等不须参问，唯除送食及洒地时可至于此。应知佛祖当时有入室参问之仪也。’敕修清规入室曰：‘入室者，师家勘辩学子，策其未至，捣其虚亢，攻其偏重。’兴禅护国论曰：‘入室谓遇和尚间暇之日建立之，此宗一大事也。’僧堂清规二曰：‘凡请益之翌日曰入室。’[囗@又](修法)真言宗入灌顶室行受法灌顶，谓为入室弟子。 　　 
