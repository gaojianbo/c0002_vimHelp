(术语)分明见真谛谓之法眼净。通于大小乘言之。小乘为于初果见四真谛之理，大乘为于初地得无生法忍。增一阿含经一曰：‘三万天人得法眼净。’无量寿经下曰：‘得清净法眼。’维摩经佛国品曰：‘远尘离垢，得法眼净。’大经慧远疏曰：‘见四真谛，名净法眼。’注维摩经一：‘肇曰法眼道，须陀洹道也。始见道迹，故得法眼名。’同嘉祥疏曰：‘云法眼净者，小乘亦法眼，大乘亦法眼。小乘法眼即初果见四谛法名法眼，大乘法眼初地得真无生法故云法眼。’ 　　 
