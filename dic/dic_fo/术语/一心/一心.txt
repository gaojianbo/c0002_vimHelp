(术语)谓万有之实体真如也。止观五上曰：‘一心具十法界。’又唯一之信心不为他心所夺，谓之一心。止观四下曰：‘一心者，修此法时，一心专志，更不余缘。’探玄记三曰：‘一心者，心无异念故。’教行信证文类三末曰：‘言一念者，信心无二心，故曰一念。是名一心，一心则清净报土真因也。’又，一心有事理之二种：无余念为事之一心。入实相为理之一心。观音义疏上曰：‘一心归凭，更无二意，故名事一心也，(乃至)理一心者，达此心自他共无，因不可得。’ 　　 
