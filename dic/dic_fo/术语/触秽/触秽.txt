(术语)触于不净物而自污，谓之触，自是直训触为污。增韵曰：‘触污也。’婆罗门法中，严立触秽之条制，且有祓除之法。大日经疏二十曰：‘触秽时者谓失净法，如沙门犯戒也。或谓有时放逸不觉，人截其发，或络身绳断，或三奇杖折，或食时为首陀触等，欲忏悔自罚，集三二百同姓者，大众中用微吠至火自悔。’佛法中亦有之。杂阿含经曰：‘食五辛人触秽三宝，死堕屎粪地狱，出作野狐猪狗，若得人身其体腥臭。’ 　　 
