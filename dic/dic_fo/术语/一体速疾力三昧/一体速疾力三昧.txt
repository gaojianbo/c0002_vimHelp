(术语)一体而具速疾力之三昧也。大日经疏一曰：‘毗卢遮那，本行菩萨道时，以一体速疾力三昧，供养无量善知识，遍行无量诸度门。’大疏六曰：‘一切如来一体速迅三昧者，谓入此三昧时，则证知一切如来，皆同一法界智体，于一念中，能次第观察，无量世界海，微尘数等诸三昧门。知如是如是若干众生，于彼三昧门中，应得入道。知彼善知识，已为若干众生作种种因缘，未为若干众生作种种因缘。或有众生入如是法门，不可得超升成佛，入余法门，久远稽留不得成佛。如是等种种根性不同，进趣方便皆亦随异。乃至游戏其中，次第修习出入超世间，于一一门，各得能成就无量众生，故名一体速疾力三昧也。’ 　　 
