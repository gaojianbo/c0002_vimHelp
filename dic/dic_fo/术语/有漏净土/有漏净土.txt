(术语)依有漏心变作之净土也。据群疑论一，谓阿弥陀佛之净土，虽由佛之无漏心变现而为无漏，然凡夫之心为有漏，故不得直生彼无漏之净土，但于佛所变之无漏净土上，由自己之有漏心，变作似无漏之净土，而往生其中云：申言之，即极乐净土者，就佛之本土而论，为无漏之净土，就凡夫之所变及受用而论，不免即为有漏之净土也。此准于唯识家之法相而判之。 　　 
