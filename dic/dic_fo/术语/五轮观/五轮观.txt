(术语)地水火风空名五轮，其种子即&DF-8740;&DF-8766;&DF-876A;&DF-8770;&DF-8751;之五字也。其形方，圆，三角，半月，团形，其色黄白赤黑青也。各圆满而具众德，故名为轮。五轮即五智，观之而其观成就，则自身即为五智如来也。又修法之时，欲吾身成为金刚轮，以此五字配于身中五处，而加持吾身，谓之五字严身观。其法如其次第，观于自身之腰下，脐轮，心上，额，顶上五处也。大日经疏十四曰：‘凡阿阇梨欲建立大悲胎藏建立弟子时，当先住于瑜伽而观自身。从脐已下当作金刚轮，其色黄而坚；从脐以上至心当作水轮，其色白；次从心以上至咽当作火轮，其色赤；次从咽以上至顶当作风轮，其色黑；复次地轮正方，水轮圆，火轮三角，风轮半月形，最上虚空作一点。具种种色，在顶十字缝上置也，是此输形正与身分相称也。此五位者即是前所说五字，方中置阿字，圆中置嚩字，三角中置啰字，半月中置唅字，点中置欠字。’大日经义释八曰：‘凡行者欲修观时，先当住瑜伽座以阿嚩啰贺佉五字加持自体。’大日经义释十一出五轮成身之图。[囗@又]于地水火风空之五大。而得自在之禅定名日本黑谷语灯录曰：‘大安寺有胜行上人者，修五轮观成就之人，居常每日入环堵中数刻而出。一日出迟，徒弟鉴壁偷眼，不见上人，唯见床上水之澄清。试以投石有声，弟子怪之。上人出定之后，自觉胸间有物楚痛难忍。召其徒曰：汝等见定相有何事乎？徒报以实。上人曰：汝待我更入定为取之去。上人翌日入定，徒复窥见床上有火，光焰炽然，乃探石取去。上人起定无后痛苦。’参照五字严身条。 　　 
