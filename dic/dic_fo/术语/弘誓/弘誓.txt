(术语)具曰弘誓愿。谓佛菩萨弘大之誓也。无量寿经上曰：‘发斯弘誓，建此愿已，一向专志庄严妙土。’同下曰：‘以弘誓功德，而自庄严。’法华经普门品曰：‘弘誓深如海。’文句十下释之曰：‘弘，广也。誓，约也。广制要心，故言弘誓。’辅行一之三曰：‘僧那西音，此云弘誓。’法界次第下之上：‘广普之缘，谓之为弘。自制其心，名之曰誓。志求满足，故云愿也。’ 　　 
