(术语)本为因之义，元于因地立此愿，今日得其果，故对于果而曰本愿。又本为根之义，根本之誓愿也。菩萨之心广大，誓愿亦无量也。唯以此愿为根本，故曰本愿。如阿弥陀如来之四十八愿，药师如来之十二愿是也。无量寿经上曰：‘皆是无量寿佛威神力故，本愿力故。’同下曰：‘其佛本愿力，闻名欲往生。皆悉到彼国，自致不退转。’住生论曰：‘观佛本愿力，遇无空过者。能令速满足，功德大宝海。’十住毗婆沙论三曰：‘一切去来今佛，威力功德智慧无量深法，等无差别，但随诸佛本愿因缘或有寿命无量，或有见者即得必定，闻名者亦得必定者。’法华经譬喻品曰：‘以本愿故，说三乘法。’ 　　 
