(术语)阿赖耶识三相之一。即有情总报之果体，第八阿赖耶识之真异熟也。成唯识论二曰：‘此是能引诸界趣生，善不善业异熟果故，说名异熟。离此命根众同分等恒时相续胜异熟果，不可得故。此即显示初能变识所有果相，此识果相虽多住多种，异熟宽不共，故偏说之。’盖第八识显过去善不善业之异熟果体，同时小乘萨婆多部等以命根及众同分等为异熟之身体，然此等有间断。不恒相续。故不可名为真异熟。 　　 
