(术语)真言行者，寝息时，应想入金刚三昧，起时，应想自金刚三昧起。其起时之真言曰：唵拔折罗底悉吒。金刚顶义诀曰：‘修习瑜伽者，常想自身常为普贤金刚身。若寝息时想入金刚三昧，谓心寂静如入涅槃，当想自身为五智印相，而有光焰围绕。然后随意寝息也，是名身三昧相应。若起时想从金刚三昧起故，此秘密义云金刚生起也。拔折罗者，金刚三昧相名。底悉吒者，生起义。唵者，诸佛法界顶。’ 　　 
