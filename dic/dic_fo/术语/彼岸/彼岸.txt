(术语)梵语波罗P&amacron;ra，译曰彼岸。生死之境界，譬之此岸，业烦恼譬之中流，涅槃譬之彼岸也。智度论十二曰：‘波罗，秦言彼岸。’又曰：‘以生死为此岸，涅槃为彼岸。’维摩经佛国品曰：‘稽首已到彼岸。’注‘肇曰：彼岸，涅槃岸也。彼涅槃岂崖岸之有？以我异于彼，借我谓之耳。’思益经一曰：‘世尊！谁住彼岸？佛言：能知诸道平等者。’心经注曰：西土俗以设喻诸佛地谓之彼岸。涅槃经曰：彼岸者，喻如来也。[囗@又]凡事物之究竟云彼岸。智度论一曰：‘于事成办亦名到彼岸(天竺俗法，凡造事成办，皆言到彼岸)。’智度论三十三曰：‘彼岸者，于有为无为法尽到其边。’法华嘉祥疏二曰：‘以究了真俗之原，称到于彼岸。故大品云：到有为无为彼岸，即其事也。’ 　　 
