(术语)俱生起之略。与吾生俱起之义。人之惑心之起，有二种，一曰分别起。二曰俱生起。若依邪师邪教邪思惟而起者为分别起。不假此三者对于境自然而起者为俱生起。此中分别起，其惑强，却易断，俱生起弱而反难断。因而于见道先顿断分别起之惑，次于修道渐渐断俱生起之惑也。唯识论一曰：‘无始时来，虚妄熏习内因力故，恒与身俱。不待邪教及邪分别任运而转，故名俱生。’同述记一末曰：‘与身俱起，名曰俱生。后横计生，名分别起。’ 　　 
