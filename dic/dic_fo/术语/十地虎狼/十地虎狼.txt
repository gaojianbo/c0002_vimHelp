(术语)金光明经谓十地之菩萨，犹有虎狼之畏，为说十番之陀罗尼(合部经陀罗尼最净地品)，除其怖畏。台宗以之为肉身超证十地之证。其故以既超证十地，尚有前业所感之肉身，为虎狼等所啖食之事也。但别教以之喻烦恼。妙玄二下曰：‘圆教方一生中有超十地之义，此则烦恼已破无地狱业，犹有肉身未免恶兽。余教，肉身一生之中不登十地。唯作行解，以烦恼为虎狼。作行解者，于理则通，于事不去。’ 　　 
