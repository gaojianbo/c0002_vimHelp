(术语)比丘三衣或百一资具外之衣体也。总称周尺长一尺二寸，广八寸已上，制衣以外所残余之衣片为长衣。长者长物之义，上根之比丘，三衣以外，下根之比丘，三衣及百一资具之外者，总属长物。含注戒本畜长衣过限戒曰：‘佛在舍卫国，听持三衣，不得有长。六群比丘畜多长衣，或旦起衣，或中时衣，或晡时衣。彼常经营庄严衣服，积而藏举。比丘举过。佛便诃已，因开重制。(中略)衣有十种，长衣者，长如来八指，广四指是。’戒疏三上曰：‘限分之余名长。’行持钞中二曰：‘长衣谓三衣之外财也。’同资持记中二之二曰：‘三衣外者，若受百一，则百一外为长。’ 　　 
