(术语)护持自己所得之善法也。又拥护佛之正法也。俱舍论二十五曰：‘护法者，谓于所得善自防护。’无量寿经上曰：‘严护法城。’佛菩萨觉世济人之道，无大有力者护之，则道将灭。故上自梵天帝释八部鬼神，下至人世帝王及诸檀越，皆保护佛法之人，称之曰护法。[囗@又](人名)Dharmap&amacron;la，菩萨名。佛灭后一千年出生于南印度达罗毗荼国之建志补罗城，大臣之长子，梵名达磨波罗。见西域记十。极瑜伽唯识之旨，与清辨菩萨争有空之义，造世亲菩萨唯识论三十颂之解释，而弘其正宗，传法于戒贤论师，年三十二，寂于摩竭陀国之大菩提寺。临终之日，空中有声曰：此是贤劫千佛之一佛也。见唯识述记一本。 　　 
