(术语)真言于欢喜地等十地有废立二门。其废门者，谓于三劫之外不立十地，以三劫断三妄执而究竟十地也。是秘藏记等所说。依立门。则大日经疏于三劫之上立十地。以之为开发金刚宝藏位。其所以有此废立二门者，以十地有浅深二种也。大日经疏二曰：‘华严十地经一一名言，依阿阇梨所传者，须作地种释，一者浅略释，二者深秘释。云云’此浅深之十地有开合之两门，一合浅略之十地而属于地前，开深秘之十地，而为开发金刚宝藏地。二合深秘之十地而属于佛果开浅略之十地。而为三妄执之断位。大日经所说之三劫十地含此二意。若依初门，则浅略之十地摄于地前。更开深秘之十地，三劫十地为地前地上之二位也。疏家处处配立多分，即此义也。若依后门则三劫十地，只是建立之不同。约于惑为三劫，约于位即为十地，秘藏记之说，约于此门也。见秘藏记钞六。 　　 
