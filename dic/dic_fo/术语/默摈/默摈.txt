(术语)梵曰梵坛，对于强犷之比丘，一切之七众，不与之往来谈话也。行事钞上二之二曰：‘言默摈者，五分云：梵坛法者，一切七众不来往交言。’同资持记曰：‘梵坛者。有云：梵王宫前立一坛，天众不如法者，令立坛上，余天不与往来交言。五分因阐陀恼僧，故用此治。’维摩经略疏一曰：‘彼梵天治罪法，别立一坛，其犯法者令入此坛，诸梵不得共语。’梵网经法藏疏六曰：‘梵坛者此翻为灭摈，良以非理违犯，不受调伏，故以此治之。’参照梵坛条。 　　 
