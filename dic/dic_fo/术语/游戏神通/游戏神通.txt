(术语)佛菩萨游于神通，化人以自娱乐，曰游戏。又戏者自在之义，无碍之义。智度论七曰：‘戏名自在，如师子在鹿中自在无畏，故名为戏。’注维摩经五曰：‘什曰：神通虽大，能者易之。于我无难，犹如戏也。肇曰：游通化人，以之自娱。’同慧远疏曰：‘于神通中历涉为游，出入无碍，如戏相似，故亦名戏。’同嘉祥疏曰：‘外道二乘，神通即有碍，不名游戏。今菩萨无碍，云戏也。’ 　　 
