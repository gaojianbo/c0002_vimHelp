(术语)因缘生之有为法谓为事。不生不灭之无为法谓为理，即事者森罗万象之相，理者真如之体也。然如大乘中三论宗谓理为真空，非别有理之实体。如法相宗谓理虽有实体。然惟为事之所依，依事之缘起而无何等之关系，即不障之能作因也。如华严宗谓真如之理。虽为不生不灭之无为法身，然依无明之染缘者，起九界之染法，依菩提之净缘者，起佛界之净法。如天台宗真言宗谓一切之有为法不论染净，总为具于真如之体之德相也。又日本真言宗东密谓理为摄持之义，有为之事法，一一摄持其体，名为理，敢谓显教所谓真如之体，实超过于华天等之所谈者。然如华严者虽如其所言，而至于天台之教，谓世间相常住，则假令无以理直为事之释，而其意以为生灭之事相即不生不灭之理体勿论矣。法华玄义五上曰：‘念念开发一切法界，愿行事理自然和融，回入平等法界法。’法华文句八曰：‘理是真如，真如本净。有佛无佛常不变易，故名理为实。事是心意识等，起净不净业改转不定，故名事为权。’ 　　 
