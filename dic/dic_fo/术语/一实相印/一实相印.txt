(术语)诸法实相之一法印也。即对于三法印而谓诸法实相之一理也。妙法莲华经方便品曰：‘无量众所尊，为说实相印。’嘉祥疏四曰：‘为人说于实相，印定诸法。’三藏法数四曰：‘一实相者，谓真实之理，无二无别，离诸虚妄之相也。印者信也，盖如来所说诸大乘经，皆以实相理，印定其说，外道不能杂，天魔不能破。若有实相印，则是佛说；若无实相印，则是魔说。’见一法印条。 　　 
