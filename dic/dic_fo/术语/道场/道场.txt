(术语)梵语菩提曼拏罗Bodhima&ndotblw;&ddotblw;ala，谓佛成圣道之处。中印度摩竭陀国尼连禅侧，菩提树下之金刚座是也。西域记八曰：‘菩提树垣正中有金刚座。(中略)贤劫千佛坐之而入金刚定，故曰金刚座焉。证圣道所，亦曰道场。’又得道之行法，谓为道场。维摩经菩萨品曰：‘直心是道场。(中略)三十七品是道场。’又供养佛之处，谓为道场。辅行二曰：‘严道场者，场者俗中亦以为祭神处也。今以供佛之处名为道场。’又学道之处，谓为道场。注维摩经四曰：‘肇曰：闲宴修道之处，谓之道场也。’隋炀帝时以为寺院之名。佛祖统纪三十九曰：‘隋大业九年，诏改天下寺曰道场。’又为法座之异名。慈悲道场，水陆道场等是也。 　　 
