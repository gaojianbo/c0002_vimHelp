(术语)与法身偈同。又佛所说之经卷，谓之法身舍利。如来所说实相中道之理，不改不变，性相常尔，故云法身舍利。法华经法师品曰：‘经卷所住处，皆应起七宝塔，极令高广严饰，不须复安舍利，所以者何？此中已有如来全身，此塔应以一切华香璎珞缯幢幡伎乐歌颂供养恭敬尊重赞叹。’西域记九曰：‘印度之法，香末为泥，作小窣堵波，高五六寸，书写经文以置其中，谓之法舍利也。数渐盈精建大窣堵波，总聚于内常修供养。’ 　　 
