(术语)折伏恶人，摄受善人也。此二门为佛道之大纲。胜鬘经曰：‘我得力时，于彼处见此众生，应折伏者而折伏之，应摄受者而摄受之。何以故？以折伏摄受故令法久住。’止观十曰：‘夫佛两说：一摄二折。如安乐行不称长短，是摄义；大经执持刀杖乃至斩首，是折义。虽与夺殊途，俱令利益。’胜鬘宝窟上末曰：‘刚强应伏，伏令离恶；柔软应摄，摄令住善；故名折伏摄受也。’折伏配智慧门，摄受配慈门。 　　 
