(术语)唯识论所说之中道也。一切诸法有偏计所执性(凡夫迷悟所现之虚妄相也，如于绳见蛇)，与依他起性(因缘所生之法也，如绳之相)，及圆成实性(诸法之实性即真如也，如绳之麻)之三性。此三性，偏计为空而非有，故为非有，依他圆成为有而非空，故为非空。要之心外之法(偏计)为非有，而心内之法(依他圆成)为非空也，非有非空，即中道也，是唯识论所明中道之意。 　　 
