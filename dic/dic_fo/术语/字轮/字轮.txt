(术语)轮者转生之义，真言一一文字从一字转生多字，故云字轮。大日经疏十四曰：‘所谓字轮者，从此轮转而生诸字也。轮是生义，如从阿字一字即转生四字。谓阿&DF-8740;是菩萨心，阿(长)&DF-8741;是行，暗&DF-874A;是成菩提，恶&DF-874B;是大寂涅槃，恶(长)&DF-87CC;是方便。如阿字者，当知迦字亦五字，乃至佉等凡二十字，当知亦尔。’又曰：‘从一嚩，&DF-87C9;字转生多字，故名为轮也。’又字轮者，阿字菩提心之不动也。大日经疏十四曰：‘又字轮者，梵音云阿&DF-8740;刹&DF-8772;啰&DF-876A;轮，阿刹罗是不动义，不动者所谓是阿字菩提心也。如毗卢遮那住菩提心体性，种种示现普门利益，种种变现无量无边。虽如是垂迹无穷尽，能实常住不动，亦无起灭相。犹如车轮，虽复运动无穷而当中未曾动摇。由不动故，能制群动而无穷极也。此阿字亦复如是，以无上故即无动无退，而生一切字轮转无穷，是故名不动轮也。’ 　　 
