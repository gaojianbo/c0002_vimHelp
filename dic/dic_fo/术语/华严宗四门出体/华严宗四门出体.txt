(术语)一随相门，如前之体用别论体。二唯识门，如前之摄境从识体。三归性门，与前之摄相归性体相当。但彼不许真如随缘而成为诸法，故假令谓为摄事相而归于真性，亦唯以能依归于所依而已，其实不得谓有为之事相即为真如也。今立真如缘起，成为诸法，则诸法即为真如之体，如波即水。四无碍门，一切差别之事相，悉由无差别之真性缘起，故所起之万法如其性，圆融相即，而事事无碍也。以一法一切法为体，以一切法一法为体。是曰无碍门。见起信论义记上。 　　 
