(术语)空假中三谛，融即于一境之意。又曰圆融三谛，不思议三谛。是天台圆教之说。诸法无自性，故为空，因缘所成，故为假，即空即假，故为中。如是一一之境，三谛之理，镕融相即，三一一三，无碍圆融，为绝对不可思议也。法华玄义第一，谓此妙谛为天然之性德。盖此意也。但就三千即空假中之意言之，则有山家山外之异义。山家之智礼，谓三谛皆具三千。山外之神智，谓三千定是妙假。固执空中不具三千。 　　 
