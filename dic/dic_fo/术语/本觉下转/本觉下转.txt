(术语)释摩诃衍论有本觉下转始觉上转之义，本觉有性净本觉与随染本觉之二，本觉下转者，随染本觉之相也，随染之本觉，随众生之染缘，顺众生之相，现为种种利益也。始觉上转者，依本觉之内熏习，如实修行，发究竟智也。论三曰：‘始觉背凡向圣，上上去去为次第转，随染本觉背圣向凡，下下来来为次第转。(中略)证说经言，谛听诸佛子。我从具缚凡，具一切地，圆满行因海庄严大觉果。我从清净地，具经一切地，将一切万行，得第一信位，入无明藏海。如是二大事，一时非前后。’ 　　 
