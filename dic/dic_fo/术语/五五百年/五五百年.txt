(术语)佛灭后五期之五百年也。一期各说一坚固，以示法之兴废。一、解脱坚固，谓佛灭后第一之五百年间。以正法盛，得解脱者多故也。二、禅定坚固，谓等二之五百年间。以虽无得解脱者。而禅定者多故也。三、多闻坚固，谓第三之五百年。以实行渐衰，唯尚多闻故也。四、塔寺坚固，谓第四之五百年间。以此时唯塔寺之建立为盛故也。五、斗诤坚固，谓第五之五百年间。废三学，唯以斗诤为事，增长邪见之时也。行之各坚固，故云坚固。大集月藏经十曰：‘于我灭后五百年中，诸比丘等犹于我法解脱坚固。次五百年，我之正法禅定三昧得住坚固。次五百年，读诵多闻得住坚固。次五百年，于我法中多造塔寺得住坚固。次五百年，于我法中斗诤，言颂白法隐没损减坚固。’ 　　 
