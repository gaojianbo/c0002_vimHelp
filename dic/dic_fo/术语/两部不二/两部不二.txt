(术语)金胎两部，理智一双之法门也。胎藏界为理性，金刚界为智用，而理为智之体，智为理之用，理智冥一，有如水波。因此两部一体不二也。在果智之妙用与法性之寂静，姑异法门而已。依两部不二之深秘，则胎藏为诠金刚之名。金刚为诠胎藏之名。其故以&DF-87A6;字虽是金刚界大日之种子，然以五字布于身之五处时，以&DF-87A6;字布于胎，是金刚诠胎藏之证也，又以&DF-8740;字虽为胎藏界大日之种子，然大日经说&DF-8740;字谓为胜作金刚轮。是胎藏诠金刚之证也。因此于胎藏界安金刚门，于金刚界安莲华门，又胎藏界之道场观，先观月轮于其上观莲华，金刚界之道场观，先观莲华，于其上观月轮。是即胎金非二，理智是一之意也。故东密于两部之外不立苏悉地之不二法也。见秘藏记钞一。 　　 
