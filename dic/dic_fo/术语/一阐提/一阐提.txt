(术语)Icch&amacron;ntika，为无成佛之性者。旧称，一阐提。译言不信。是不信佛法之义。涅槃经五曰：‘无信之人，名一阐提。一阐提者，名不可治。’同五曰：‘一阐提者，断灭一切诸善根本，心不攀缘一切善法。’同十九曰：‘一阐提者，不信因果，无有惭愧，不信业报，不见现及未来世，不亲善友，不随诸佛所说教戒。如是之人，名一阐提，诸佛世尊，所不能治。’同二十六曰：‘一阐名信，提名不具，不具信故，名一阐提。’涅槃经疏十曰：‘古来云：阐提具含众恶，不知的翻，唯河西翻为极欲，言极爱欲之边，此即于总恶之内，取一事为翻。例如涅槃名含众德，亦无的翻，而翻为灭度者，亦是总中取此一事为翻。’新称，一阐底迦，译曰乐欲，乐生死之义。见‘阿颠底迦’条。又作一颠迦。楞严经六曰：‘是一颠迦销灭佛种，如人以刀断多罗木。’长水之义疏曰：‘一颠迦，即断善根者。’ 　　 
