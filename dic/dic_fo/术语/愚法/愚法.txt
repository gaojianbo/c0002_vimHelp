(术语)小乘二类之一。声闻缘觉二种之小乘，单迷执自法而愚于大乘法空之妙理者。谓为愚法小乘。一旦虽取小果。然解大乘之理。遂回心向大者，谓为不愚法小乘。大乘义章十七末曰：‘小中有二种人：一愚法人，执小迷大，名愚法人。知小解大，名不愚法人。’冠注五教章上之三曰：‘一小乘教，二大乘始教，三终教，四顿教，五圆教。前一即愚法二乘，后一即别教一乘。’义苑曰：‘具云愚法小乘，谓愚于法空故，此是大乘贬斥为名故。’ 　　 
