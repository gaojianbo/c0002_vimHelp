(术语)又名四等，四梵行。十二门禅中之四禅也。一慈无量心，能与乐之心也。二悲无量心，能拔苦之心也。三喜无量心，见人离苦得乐生庆悦之心也。四舍无量心，如上三心舍之而心不存着也。又怨亲平等，舍怨舍亲也。此四心普缘无量众生，引无量之福故名无量心。又平等利一切众生，故名等心。此四心依四禅定而修之，修之，则得生色界之梵天，故云四梵行。俱舍论二十九曰：‘无量有心：一慈Maitri，二悲Karu&ndotblw;&amacron;，三喜Mudit&amacron;，四舍Upek&sdotblw;&amacron;。言无量者，无量有情为所缘故，引无量福故，感无量果故。’智度论二十曰：‘四无量心者，慈悲喜舍。’仁王经下曰：‘修四无量：慈无量心，悲无量心，喜无量心，舍无量心。’梵Catv&amacron;ri－apram&amacron;&ndotblw;&amacron;&ndotblw;i。 　　 
