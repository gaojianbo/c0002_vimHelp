(术语)四生之一。如人类在母胎内完具身体而生者，劫初之人，男女未分，皆为化生，其后发淫情而生男女二根，始为胎生也。俱舍论八曰：‘有情类生从胎藏是名胎生，如象马牛猪羊驴等。’[囗@又]极乐有胎生化生二类，或生边地，或生莲内，而花不开，为不能见闻三宝恰如胎生之人在胎内，故名胎生。疑佛之他力而自力修行之人，受此报云。无量寿经下曰：‘其胎生者，所处宫殿或百由旬，或五百由旬，各于其中受诸快乐，如忉利天上。(中略)寿五百岁常不见佛，不闻经法，不见菩萨声闻圣众。是故于彼国土谓之胎生。’略论曰：‘于五百岁中常不见闻三宝，安乐国土谓之边地，亦曰胎生。’ 　　 
