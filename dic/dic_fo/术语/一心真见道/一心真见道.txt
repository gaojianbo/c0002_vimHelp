(术语)唯识论所明菩萨乘之见道，有真见道相见道之二。于世第一法之后念生无漏之根本智，断分别起二障之位为无见道，于次一念证所显真理之位为解脱道，此二道称为真见道。次生后得智分别思想所证之真理，谓之相见道。此有三心相见道，十六相见道之二。而真见道有无间解脱之二道，虽涉于多刹那，然非别之所作。以其相等，故名为一心。唯识论九曰：‘真见道，谓所说无分别智，实证二空所显真理，实断二障分别随眠，虽多刹那，事方究竟，而相等故，总说一心。’ 　　 
