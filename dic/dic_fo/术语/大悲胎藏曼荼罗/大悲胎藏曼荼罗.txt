(术语)大日经所说，谓胎藏界之曼荼罗。为自大悲胎藏出生之曼荼罗。故曰大悲胎藏曼荼罗。大日经一曰：‘惟愿世尊，次说修真言行，大悲胎藏生大漫荼罗王，为满足彼诸未来世无量众生，为救护安乐故。’大疏五曰：‘如上所说，菩提心为因，大悲为根，方便为究竟者，即是心实相华台。大悲胎藏开敷，以大悲方便现作三重普门眷属，以是义故名为大悲胎藏曼荼罗也。’此三句之分配有二样。义释抄记曰：‘今就大悲曼荼罗说之，以为中胎为菩提心，次八叶为大悲，外三院为方便也。’见现图曼陀罗条。 　　 
