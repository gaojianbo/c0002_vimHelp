(术语)凡禅定浅深次第为四禅四无色及灭尽定，出入皆以顺此次第为法。例如散心之人，不能直入四无色定，必先入初禅定，顺次而入第四禅，后入四无色之初定也。又出定不得直出，必逆次依此次第。是乃声闻人之法也。然佛及深位之菩萨不必用此次第，得由散心直入灭尽定，得由灭尽定直出散心，谓之超越三昧。智度论八十一曰：‘问曰：超越三昧不得超二。又不从散心而入灭尽定。答曰：大小乘法异，不超二者。小乘法中说，菩萨无量福德，智慧深入禅定力故，能随意超越。’但依小乘有部之说，则许超前二果。 　　 
