(术语)法身之佛，应现无量之身也。菩萨璎珞经上自初地至佛地各有二种之法身。法性身，应化法身是也。谓于第一义谛之法流水中，由实性生智，故为实智之法身。法名自体，集藏为身。一切众生之善根，感此实智之法身，故法身能现应无量之法身。一切世界国土身，一切众生身，一切佛身，一切菩萨身，皆悉能现不可思议身云。又同经下有二法身。一，果极法身。二，应化法身。其应化法身如影之随形，以果身为常故，应身亦为常。是即他受用报身及应身，化身等总名为法身也。见法身条。 　　 
