(术语)略名法身。佛三身之一也。佛身如法性周遍十方，有无量无边之相好庄严，以无量之光明，无量之音声，度十方无量之法身菩萨，谓之法性身。智度论九曰：‘佛有二种身：一者法性身，二者父母生身。是法性身满十方虚空，无量无边色像端正相好庄严，无量光明无量音声，听法众亦满虚空。’往生论注下曰：‘无为法身者，法性身也。法性寂灭，故法身无相也。无相故能无不相，是故相好庄严即法身也。’法性身有有相无相之论。见法身条附录。 　　 
