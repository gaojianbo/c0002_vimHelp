(术语)华严宗所立，成佛有二义：一、以此三生配于过现未之三世，于过去生见佛闻法，植佛种子，于今生全十信乃至十地之解行，于来世之生证入果海，即以三生而成佛，故谓之三生成佛，是为通途之义。二、见闻等三生各自其一生成佛也。本经随好品记地狱天子于前生见闻华严大经之正法而毁谤之，故今虽处于地狱，而为佛光所照，由前之见闻力即脱地狱之苦，而生于兜率天，于此一生成就十地解行遂得成佛。是见闻之一生成佛也。又本经入法界品谓善财童子于福城之东始见文殊，自此南询，最后见普贤菩萨，一切解行于此一生得圆满成就。是解行之一生成佛也。又本经入法界品谓舍利弗等于逝多林使六千比丘观察文殊师利。文殊为彼等说大法。使彼等证入法界。是证入之一生成佛也。说见华严大疏钞三。参照三圣条。 　　 
