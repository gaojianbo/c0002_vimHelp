(术语)机谓属于内而恸于心者。境谓属于外而显于形者。释尊拈华为境，迦叶会其消息，破颜微笑，为机。又如烟为境，见之早知是有火，为机。碧岩录马大师不安则垂示，有曰：‘一机一境，一言一句，且图有个入处。好肉上剜疮，成窝成窟，大用现前，不存规则。’此即机境也。涉于言句者，欲暂使学人有入处，诱引之方便耳。真个之大用现前，非拘于此规则者。虽然，机境非绝对的不用着，只忌学人执之而已。一说，非真个自性彻见之师，徒拈槌竖拂，以对学人而拟禅机者，名为一机一境之禅者。 　　 
