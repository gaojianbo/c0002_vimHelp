(术语)梵语Nirodhasam&amacron;patti，又名灭受想定。二无心定之一。灭尽六识心心所而不使起之禅定也。不还果已上之圣者，为假入涅槃之想而入于此定，极长者为七日，属于非想天，外道所入之无心定，名为无想定。属于第四禅。俱舍论五曰：‘如说复有别法，能令心心所灭，名无想定。如是复有别法，能令心心所灭，名灭尽定。’大乘义章二曰：‘灭尽定者，谓诸圣人患心劳虑，暂灭心识。得一有为非色心法，领补心处，名灭尽定。’同九曰：‘灭受想者，偏对受想二阴彰名。想绝受亡，名灭受想。灭尽定者，通对一切心心数法以彰名也。心及心法一切俱亡，名为灭尽。’ 　　 
