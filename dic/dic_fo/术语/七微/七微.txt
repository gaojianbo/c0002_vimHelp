(术语)依一切有部宗所说，则虽欲界之有形质中最为单简者，亦称为八事俱生，随一不减，能造之地水火风四大与所造之色香味触四境互相和融，而成一微体。此八事不得更为分离，是为色聚之最极者，故名之为微聚，又曰极微。此极微六方中，心与七微，聚集而始为天眼等之所见。谓之阿菟色Anu，又曰阿拏色，又曰阿耨，译言微。此非至极微，则不与以极之名，但是眼可见之色之极少者，又分析之色之细极者，则亦曰极微。大日经疏一曰：‘梵云阿耨，即是七微合成，于从缘生色最为微小。’唯识了义灯二本曰：‘有宗云：以七极微成一拏色。’俱舍光记十二曰：‘七极微为一微量，微显细聚，梵云阿菟，此名微，眼见色中最微细也。’见极微条。 　　 
