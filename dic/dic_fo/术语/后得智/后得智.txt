(术语)正冥符真如之智，离无分别之念故谓之无分别智，又曰根本智，后分别一切差别相之智，谓之分别智，又云后得智。以是为根本智后所得之智也。又俗智，如量智等。佛陀起大悲救众生者，此后得智也。真谛译摄大乘论释十二曰：‘根本智依非心非非心，后得智则依止心故。二智于境有异：根本智不取境以境智无异故，后得智取境以境智有异故；根本智不缘境如闭目，后得智缘境如开目。’同四曰：‘如来本识永离一切解脱障及智障，此识或名无分别智，或名无分别后智。若于众生起利益事一分名俗智，若缘一切无性起一分名真如智，此二合名应身。’ 　　 
