(术语)爱有二种，一欲爱，凡夫之爱着也。二法爱，菩萨已上之爱乐善法也。此法爱又有二种：一小机之爱涅槃者及菩萨未断法执而爱善者，此法爱必当断之。二如来之大悲，亦云法爱，是无上之真爱也。圆觉经曰：‘善能归悟刹，先去贪嗔痴。法爱不存心，渐次可成就。’同注曰：‘法爱者，爱涅乐也。’仁王经中曰：‘顺逆法爱无明习，远行大士独能断。’同良贲疏曰：‘顺道法爱者，爱善法也，婆沙论中名善法欲。’涅槃经五曰：‘爱有二种：一者饿鬼爱，二者法爱。真解脱者离饿鬼爱，怜愍众生故有法爱，如是法爱真解脱。’ 　　 
