(术语)五眼之一。佛名觉者，觉者之眼云佛眼，照了诸法实相之眼也。又别于前之四眼，四眼至佛则总名为佛眼。无量寿经下曰：‘佛眼具足觉了法性。’同慧远疏曰：‘前四是别，佛眼是总。’法华文句四曰：‘佛眼圆通，本胜兼劣，四眼入佛眼，皆名佛眼。’毗尼止持音义曰：‘谓具肉天慧法四眼之用，无不见知。如人见极远处，佛见则为至近。人见幽暗处，佛见则为明显。乃至无事不见，无事不知，无事不闻。闻见互用，无所思惟，一切皆见也。’ 　　 
