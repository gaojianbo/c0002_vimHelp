(术语)律中罪科之名。梵名僧伽婆尸沙Sa&mdotabv;gh&amacron;va&sacute;e&sdotblw;a，巴Sa&mdotabv;gh&amacron;disesa，译曰僧初残，僧残。此罪为次于波罗夷之重罪。犯之，则必依僧众而行忏悔法，若不行之，则与犯波罗夷罪同。于比丘之资格，入死地者也。解此名者，如行事钞中一引善见论，婆沙论，四分律，毗尼母论之四说。一、善见论谓僧伽即僧，婆译言初，尸沙译言残，若有比丘犯此罪，则众僧集而先行所谓覆藏羯磨之作法，谓之初。终行所谓出罪羯磨之作法，谓之残。僧依初残之二法除其罪，故谓之僧初残。三字皆以名对治之法也。二、婆沙论谓残字以罪名，所犯之恶事，虽既过去，然罪犹残留于此身而不消灭。今仍行僧众法，除彼所有之残罪，故谓之僧残。三、四分律谓有二义：前义与婆沙同，后义为众僧之义务，对于彼犯罪之比丘，有可行之行法残留，故名僧残。四、毗尼母论谓：‘如人为他所斫，残有咽喉，故名为残，理须早救。’残以命名，言波罗夷者为死已决定之罪，而此罪为尚有残命者，故僧众宜速行作法，救彼之残命也。比戒项目有十三，故古来称为十三僧残。 　　 
