(术语)慈悲与智慧也。此为佛菩萨所具一双之德，称曰悲智二门。智者，上求菩提，属于自利，悲者，下化众生，属于利他。以之配于人身之两手，则悲为左手，智为右手。又配于真言之两部，则悲为胎藏界，智为金刚界。配于弥陀之两胁士，则悲为左胁之观音，智为右胁之势至。有如是无尽之对配。法事赞上曰：‘释迦诸佛，皆乘弘誓。悲智双具，不舍含情。’ 　　 
