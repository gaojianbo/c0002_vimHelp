(术语)不相应法之一。梵语钵罗钵多Pr&amacron;pta，谓有情所得之法，系于有情之身者。因而譬以绳，谓之得绳。如善恶之诸业及圣道，此得绳系于吾身故，全归我有也。谓以所得法上之‘得绳’生而得其法也。此得有四种之别：一法俱得，所得之法现在，此得亦现在者。二法前得，所得之法尚在未来，仅得生于前者。譬如太阳在地下现明相于前也。三法后得，所得之法，入于过去，得犹现在者。如太阳西入犹留余光也。四非前后俱得，前之三得为有为法上之得，有为法有过现未之不同，故得有前后俱，无为法为不生法，无过现未之别，故所得之法不能言前后俱。因之无为法即择灭非择灭之得，谓为非前后俱之得。小乘萨婆多宗立此得为一种之实法，成实宗及大乘立之为假法。止观七曰：‘笼以四大，系以得绳。’ 　　 
