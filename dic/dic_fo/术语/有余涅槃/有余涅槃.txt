(术语)有余涅槃者，对无余涅槃而言。有余无余其解有三种：一、唯就小乘说。断一切之烦恼而绝未来生死之因者，尚余今生之果报身体，谓之有余涅槃，其人今生之果报尽而归于寂灭，谓之无余涅槃。即证得阿罗汉其身存生之间，为有余涅槃，其身死时，乃无余涅槃也。故有余涅槃者无生死之因，唯有生死之果(此前生所招之果报)，无余涅槃者，无生死之因，亦无果也。又云有余依涅槃Sop&amacron;dhi&sdotabv;e&sdotblw;anirv&amacron;&ndotblw;a，无余依涅槃Nirupadhi&sacute;e&sdotblw;anirv&amacron;na，依者依身，身为人之所依，故名依身。法华经信解品曰：‘我等长夜，修习空法，得脱三界苦恼之患，住最后身有余涅槃。’宝窟下本曰：‘因亡名有余，果尽名无余。’唯识述记十末曰：‘其因尽苦依未尽，异熟犹在，名有余依。依者身也，(中略)此中有余，约二乘说，以言唯有微苦依故，依谓依身。’二、唯就大乘说。变易生死之因尽，谓之有余涅槃，变易生死之果尽，而得佛之常身，谓之无余涅槃(凡夫之生死谓之分段，菩萨之生死谓之变易)。宝窟下本曰：‘金刚心断变易因尽，而变易果犹存，有余累故曰有余。佛果为解脱道起，则无复因累，变易生死果亦亡，则无复果累，故名无余也。’三、就大小相对说。小乘之无余涅槃，尚有惑业苦三道之残余，故云有余，大乘之无余涅槃，究竟而无残余，故云无余。胜鬘经曰：‘有有为生死，有无为生死。涅槃亦如是，有余及无余。’又曰：‘以成就有余解脱有余清净有余功德故，知有余苦，断有余集，证有余灭，修有余道，是名得少分涅槃。’法华经譬喻品曰：‘我本着邪见，为诸梵志师。世尊知我心，拔邪说涅槃。我悉除邪见，于空法得证。尔时心自谓，得至于灭度。而今乃自觉，非是实灭度。若得作佛时，具三十二相。天人夜叉众，龙神等恭敬。是时乃可谓，永尽灭无余。’宝窟下本曰：‘小乘中因果尽名有余，大乘因果尽名无余。佛性论云：二乘有三种余：一烦恼余，谓无明住地。二业余，谓无漏业。三果报余，谓意生身阴。’ 　　 
