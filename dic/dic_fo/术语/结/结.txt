(术语)结集之义，系缚之义。烦恼之异名。为烦恼因而结集生死，故谓之结，又系缚众生，而不使解脱，故谓之结。即为生死之因者。大乘义章五本曰：‘结集生死，目之为结。结缚生死，亦名为结。’同五末曰：‘烦恼闇惑，结缚行人，故名为结。又能缚心，亦名为结。亦能结集一切生死故。’三藏法数二十四曰：‘结即系缚之义。谓众生因烦恼妄惑造诸恶业。而为众苦系缚。流转三界不能出离。故云结也。’ 　　 
