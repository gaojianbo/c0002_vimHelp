(术语)是即有漏果报之四相，谓之苦谛四行相。苦空无常无我者旧译。新译谓之非常苦空非我。俱舍论二十六曰：‘苦圣谛有四相：一非常，二苦，三空，四非我。待缘故非常，逼迫性故苦，违我所见故空，违我见故非我。’观无量寿经曰：‘八种清风，从光明出。鼓此乐器，演说苦空无常无我之音。’大乘义章三曰：‘逼恼名苦，苦法迁流，说为无常。苦非我所，故名为空。苦非我体，名为无我。’ 　　 
