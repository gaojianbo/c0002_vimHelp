(术语)是大日如来之歌三摩地舞三摩地也。大日如来住此三摩地，名变现一天女。一以歌咏供养西方弥陀如来。一以舞技供养北方不空成就如来(释迦)是金刚界三十七尊中之内四供女菩萨也。然则歌舞即大日法身内证之德。一句之歌咏，一曲之旋舞，亦无非为深妙之佛事，因而具法性无尽之德，故与之相应，则一切之悉地得成就也。智度论十三曰：‘问诸佛贤圣是离欲人，不用音乐歌舞，何以故？供养伎乐耶？答诸佛于一切法中心无所着，于世间法悉无所须，惟怜愍众生故出世，应随供养者应愿而使得福，故受。又菩萨欲净佛土，故求好音声，欲使国土中众生闻好音声，其心柔软，心柔软故受化易，是故以音声因缘供养佛。’ 　　 
