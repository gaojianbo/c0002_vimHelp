(术语)Vandana，又云婆南。新称伴谈，伴题，烦淡，槃淡，盘荼味，槃那寐，畔睇，畔弹南等。译曰稽首及敬礼，度我。义林章二曰：‘古云南牟，即是敬礼。(中略)若云伴谈，或云伴题，此云稽首，亦云礼拜，亦云敬礼，讹云和南。’寄归传三曰：‘言和南者，梵云畔睇，或云畔弹南，译为敬礼。但为采语不真，唤和南矣。’行事钞下三曰：‘四分至上座前，脱革屣，偏袒右肩。合掌执两足云我，和尚南(义云度我)而作礼也。出要仪云：和南者，为恭敬也。声论云：槃那寐，此翻为礼也。’僧史略上曰：‘若西域相见则合掌曰和南，或曰盘荼味。’玄应音义曰：‘言和南者讹也，梵言烦淡，或言槃淡。此云礼也，或言归命，译人义安命字。’ 　　 
