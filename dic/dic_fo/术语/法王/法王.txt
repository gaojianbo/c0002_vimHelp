(术语)佛于法自在。称曰法王。法华经譬喻品曰：‘我为法王，于法自在。’同药王品曰：‘如来是诸法之王。’维摩经佛国品曰：‘已于诸法得自在，是故稽首此法王。’释迦方志上曰：‘凡人极位名曰轮王，圣人极位名曰法王。’维摩经慧远疏曰：‘佛于诸法得胜自在，故名法王。’[囗@又](职位)元世祖尊蕃僧八思巴为大宝法王西天佛子。明代因之。西藏封法王者三人。曰大宝法王，大乘法王，大慈法王。皆红教喇嘛也。清代虽无法王之名号。然如青海等处有诺们罕。即法王之义。[囗@又](杂名)国王崇奉佛法，亦称佛王。阿育王经一曰：‘八万四千塔一时俱成，王起塔已，守护佛法，时诸人民谓为阿育法王。’即其例也。 　　 
