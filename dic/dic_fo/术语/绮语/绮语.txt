(术语)一切含淫意不正之言词也。旧译绮语。新译杂秽语。十恶之一。后世骚人积习，多喜以美人香草寓言，凡涉于闺阁者，皆谓之绮语。云笈七签曰：‘三者无色界天，其中人寿命亿劫岁，若人一生之中，不恶口两舌妄言绮语，当来过往得居此天。’大乘义章七曰：‘邪言不正，其犹绮色，从喻立称，故名绮语。’俱舍论十六曰：‘一切染心所发诸语，名杂秽语。’成实论曰：‘语虽实语，以非时故，即名绮语。’ 　　 
