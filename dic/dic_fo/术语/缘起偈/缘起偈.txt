(术语)说佛教根本义之四谛中，苦集灭三谛之偈文也(但偈中说三谛者，惟智度论之文，其他为苦灭之二谛)。约于其中苦谛之因缘生，谓之缘起偈。又曰缘起法颂。又以此法颂安置于塔基，塔内或佛像体内，则谓之法身舍利偈，亦曰法身偈。见法身偈条。寄归传四曰：‘凡形像及以制底，金银铜铁泥漆瓦砖，或聚沙雪。当作之时，中安二种舍利：一谓大师身骨，二谓缘起法颂。其颂曰：诸法从缘起，如来说是因。彼法因缘尽，是大沙门说。’金刚童子成就仪轨上曰：‘又欲成就殊胜果者，于神通日月白分就趣河海侧，印沙印泥为塔，中置缘起偈。’ 　　 
