(术语)阿弥陀佛国土之边地有一宫殿，以七宝庄严，若于疑心中念阿弥陀佛者，胎生于此宫殿中，五百岁间，不得闻三宝之名。为疑惑人所住，故曰疑城。为胎生之宫殿，故曰胎宫。但笼居宫殿中，不得见佛闻法之益，故曰胎生。以其似四生中之胎生，故云。无量寿经下曰：‘若有众生，以疑惑心，修诸功德，愿生彼国。不了佛智，不思议智，不可称智，大乘广智，无等无伦最上胜智，于此诸智，疑惑不信。然信罪福，修习善本，愿生其国者。此诸众生，生彼宫殿，寿五百岁，常不见佛，不闻经法，不见菩萨声闻圣众，是故于彼国土，谓之胎生。’教行信证六曰：‘亦如大无量寿经说，即疑城胎宫是也。’ 　　 
