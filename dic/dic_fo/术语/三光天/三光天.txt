(术语)日月星也。一日天子，法华经名宝光天子，有经，言观音名为宝意，作日天子者是也。二月天子，法华经名，名月天子，有经言大势至菩萨名为宝吉祥作月天子者是也。三明星天子，法华经名普光天子，有经言虚空藏菩萨名为宝光作星天子者是也。法华经序品曰：‘名月天子，普光天子，宝光天子。’法华文句二曰：‘或云：是三光天子耳。名月是宝吉祥，月天子，大势至应作。普光是明星天子，虚空藏应作。宝意是宝意日天子，观世音应作。’同嘉祥疏二曰：‘复有经云：观世音名宝意，作日天子。大势至名宝吉祥，作月天子。虚空藏名宝光，作星天子。’而明三光本地之经本不可确定。日本证真之私记引天地本起经，道绰之安乐集永观之经生十因引须弥四域经，以明观音势至之应作日月，然此二经皆伪经也。天台既曰或云：嘉祥亦云有经，则后生存疑可也。但明星之本地，虚空藏菩萨神咒经，七佛存菩萨神咒经有明据，见虚空藏条。 　　 
