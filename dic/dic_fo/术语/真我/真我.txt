(术语)对外道凡夫之妄我，谓涅槃之我德云真我。以涅槃所具之八自在，是真实之我故也。大藏法数十二曰：‘我者自在无碍之谓也。然有妄我真我，若外道凡夫，于五蕴身强立主宰执之为我，乃是妄我。若佛所具八自在称为我者，即是真我，故名我德。’[囗@又]对佛教之俗我(即假我)，谓外道凡夫所执之实我云真我。俱舍论三十曰：‘故佛说正法，如牝虎衔子。执真我为有，则为见牙伤。拨俗我为无，便坏善业子。’ 　　 
