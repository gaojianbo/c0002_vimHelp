(术语)于住劫之中由人寿无量岁每百年减一岁，至人寿十岁，为第一之减劫，由是每百年增一岁，至人寿八万岁，更下至十岁为第二之减劫。如此一上一下，终第十九之减劫，更增至人寿八万岁，为第二十之增劫，至住劫而终。即第一止于减数，第二十止于增数，中间有十八回之增减。是曰住劫之二十增减。此中由第一至第十九减寿之时期，名减劫，由第二至第二十增寿之时期，名增劫。俱舍论十二曰：此洲人寿，经无量时至住劫初，寿方渐减。从无量减至极十岁，即名为初一住中劫，此后十八皆有增减。谓从十年增至八万，复从八万减至十年。尔乃名为第二中劫。次后十七例皆如是，后从十岁增极至八万岁，名二十劫。一切劫增无过八万，一切劫减唯极十年。十八劫中一增一减时量，方等初减后增，故二十劫时量皆等。’(八万者，八万四千岁之大数也)。 　　 
