(术语)神者，以天心而名，天然之内慧也。又神者，阴阳不测之义也，又妙用无方之义也。变为变动之义，又为改常事之义，又为变略之义，以天然之内慧，外示不测无方之变动改异，谓为神通。是五通六通十通中之神境通也。法华文句三之一曰：‘神变者，神内也，变外也。神名天心，即是天然内慧。变名变动，即是六瑞外彰。’法华义疏三曰：‘神变者，阴阳不测为神，改常之事为变。’法华玄赞二曰：‘妙用无方曰神，神通变异曰变。’ 　　 
