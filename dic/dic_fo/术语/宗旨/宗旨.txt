(术语)诸经所说主要之旨趣也。光宅法华疏一曰：‘诸经宗旨，要略有三。’行事钞上之一曰：‘寻讨者不识宗旨。’证道歌曰：‘建法幢，立宗旨。’神僧传曰：‘佛图澄妙解深经，旁通世论。讲说之日，正标宗旨，使始末文言，昭然可了。’按此晋唐间语。有作宗致。见刘义庆世说。载荀粲语。宗致不同。有作宗指。见章怀太子冯衍传注。维纲，犹宗指也。又所信所属之宗派也。 　　 
