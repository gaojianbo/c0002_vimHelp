(术语)法华经普门品，无尽意菩萨奉佛敕以珍宝之璎珞供养观世音菩萨，观世音菩萨不肯受之。天台解之云若约事而解，则无尽意奉佛命为供养，我未奉命，何可辄受，若就理而解，则是不受三昧广大之用也。观音义疏下曰：‘不肯受者，事解者，无尽意奉命供养，我未奉命，那忽辄受，亦是事须逊让。观解者，不受三昧广大之用，故无所受。’秘略要钞九曰：‘不受三昧者，毕竟空也，以一心三观而空无不遍，即空之故不受有，即假之故不受空，即中之故不受二边，双照空假之故，亦不受中道。此非但空(藏通二教)，非次第空(别教)，正是圆空(圆教)也。此谓之不受三昧。 　　 
