(术语)法华经随喜功德品曰：‘如来灭后，若比丘等，闻此经，随喜已，从法会出，至于余处，若为父母，若为善友，随力演说，是诸人等闻已随喜，复行转教，余人闻已，复随喜转教。如是展转至第五十。其第五十善男善女随喜功德，我今说之。有大施主，满八十年布施一世界人以种种娱乐之具，知八十年后将死，集八十年间施与之众生，我当以佛法教训之，令一时皆得罗汉果。其所得功德，不如是第五十人闻法华经一偈，随喜功德，百分千分百千万亿分不及其一。如是第五十人，展转闻法华经，随喜功德，尚无量无边阿僧祇。何况最初于会中闻而随喜者。其福复胜无量无边阿僧祇，不可得比。’ 　　 
