(术语)是为真言行者之第十秘密庄严住心。得除盖障三昧，初地分证之位也。大日经疏一曰：‘法明者，以觉心本不生际其心净住，生大慧光明，善照无量法性，见诸佛所行之道，故云法明道也。菩萨住此道时，从妄想因缘所有烦恼业苦皆悉清净除灭。譬如有人暗中为利宝所伤，谓为蛇毒，以作毒想故。其心执着，便成毒气，遍入肢体，垂欲命终。时有良医诊之，晓其本末。即时引至伤处以明灯照之，犹见所伤宝有血涂相，其人了知非毒，毒气亦除。分别玩好之具而生喜乐，行人亦复为是。因净菩提心照明诸法故，小用功用便得除盖障三昧，见八万四千烦恼实相，成八万四千宝聚门，(中略)不久成就佛法。故云得此三昧者，即与诸佛菩萨同等住，当知行人则是位同大觉也。以其自觉心故，便得佛名，然非究竟妙觉大牟尼位。’同七曰：‘到修行地，即是净菩提心初法明门，例如声闻见谛以后入修道位也。’同三曰：‘初入净菩提心门，见法明道，如识种子歌罗罗时。前七地已去，为大悲万行之所含养，如在胎藏。无功用已去(八地)，渐学如来方便。如婴童已生习诸伎艺，至如来一切智地。如伎艺已成，施手从政，故名大悲胎藏生。’ 　　 
