(术语)胎藏界曼陀罗十三大院之第五，持明院之别名。以此处安置五大忿怒故也。中尊为般若菩萨，中尊之左边为降三世，次为不动，中尊之右边为大威德，次为胜三世。是与寻常之五大明王异。其中除军荼利与金刚药叉而加般若菩萨与胜三世。彼五大明王金，刚界五部之忿怒尊也，此五尊在胎藏界。胎藏界无宝部，故除军荼利，无羯磨部，故除金刚夜叉，以其余三尊成胎藏界之三部，于此以中尊之般若菩萨为三部之总体而加之，以胜三世为降三世之别尊而加之，成为五忿怒。见秘藏记私钞一。 　　 
