(术语)依有部宗之意，极微有三位：一极微之微，二色聚之微，三微尘也。极微之微者，色声香味触五境与眼耳鼻舌身五根等十色之最极微分也。是实色极少，不可更分，故光记名之为极微之微。对于色聚之微而谓之为实之极微。旧译云邻虚。然此极微非有色之体用，随而非现量所得，唯以慧渐渐分析而至于究竟者。唯是为慧眼之所行，而非眼见之现量得，故正理论称之为假之极微。色聚之微者，前色等之极微，聚合而成一物质上之最极微分也。前色声等十色，虽为实色，然非为单独生者。生时必彼此相依而俱生者。是为诸微之和聚体。故光记以之为假色。而是 　　 
