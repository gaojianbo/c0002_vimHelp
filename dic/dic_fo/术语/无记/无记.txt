(术语)三性之一。事物之性体中容，不可记为善，亦不可记为恶者。又感善果不可记，感恶果亦不可记者。俱舍论二曰：‘无记者，不可记为善不善性，故名无记。有说，不能记异熟果，故名无记。’唯识论五曰：‘于善不善损益义中，不可记别，故名无记。’大乘义章七曰：‘解有二种：一对果分别，中容之业不能记得苦乐两报，故名无记。二就说分别，中容之业如来不记为善为恶，故名无记。’ 　　 
