(术语)台家用语，以乳等五味配一代五时之经。第一华严时，为乳味时。于此乳味时中，说华严经对于别圆之机是顿教之相也，同时复说小乘之提谓经，使闻者得大乘之益，称曰乳中杀人，以为不定教之相。乳中杀人者，谓乳中置毒，毒气发，能毒人，此取涅槃经之喻也。毒，即实相之理。法华玄义十曰：‘今依大经二十七云：置毒乳中乳即杀人，酪苏醍醐亦复杀人。此谓过去佛所尝闻大乘实相之教，譬之以毒。今值释迦声教，其毒即发，结惑人死。若如提谓波利经，(中略)即是乳中杀人也。’ 　　 
