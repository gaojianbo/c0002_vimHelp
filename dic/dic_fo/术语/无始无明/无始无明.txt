(术语)胜鬘，本业，起信诸经论谓之无始无明，菩提心论谓之无始间隔，生死流转之根本惑体也。平等法界之理不达，妄隔平等之理性，谓之无明，又曰间隔。是闇惑之心，体无慧明，故曰无明，闇惑之心，隔离理性，故名间隔。依此无明之间隔而生种种之烦恼，作种种之业，受种种之果也。而名之为无始者，有三释：一就因缘生之理而释，二就惑体相依之义而释，三就真实同体之理而释。一就因缘生之理而释者，谓凡一切有为法，乃因缘生，现世之果，由前世之因而生，前世之果，更由前世之因而生，如是推究，更无初始，若有初始，则是无因生之外计，而非 　　 
