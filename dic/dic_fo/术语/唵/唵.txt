(术语)&DF-87AD;o&mdotabv;，胎藏界之陀罗尼，冠曩莫之语，金刚界之陀罗尼冠唵之语。秘藏记末曰：‘唵字有五种义：一归命。二供养。三惊觉。四摄伏。五三身。’一归命者，归依于佛，献无二之命之义也。所归之佛体有自佛他佛之二，自佛者，自心之本觉佛，即在缠如来也，莲华三昧经所谓‘归命本觉心法身，(中略)还我顶礼心诸佛’是也。众生无始以来违背吾本觉之佛流转生死中，今始知自心之本佛，归于本觉之佛，是还源之最初，真言之归命也。他佛者，已成之佛，即出缠如来，并一切众生之本觉佛在缠如来也。诵此唵字则归于如是自他佛之功德，一时成就。二供养者，是亦有自他佛之二，准上可知。三惊觉者，诵唵字时，其音自行者毛孔入，惊觉自心本有之佛及一切之佛，现于目前，如由春风与雷雨而蛰虫破地出现，草木花果开结(春风者，大悲愿行，雷雨者，如来加持力，蛰虫者，本有法身之如来，草木者，本有之法身，华果者，始成之智身)。四摄伏者，譬如诸司百官有王之敕召时，身心不厌寒暑而参集，行者诵此唵字时，一切诸天龙神等闻此音，皆悉摄伏而参集也(摄伏法有忍之功，瑜只经曰：‘摄伏如奴仆。’)。五三身者法报化之三身也。其故以唵之一字为阿乌麻Au&mdotabv;之三字合成，阿者本不生之义，是法身，乌者譬喻不可得，是不可思议之报身，麻者，吾我不可得，现人天鬼畜之诸众生。因而诵此唵字则三身成现加持掌护行者也。见守护国经九，秘藏记钞七。 　　 
