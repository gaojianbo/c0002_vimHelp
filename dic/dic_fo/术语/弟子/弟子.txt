(术语)梵云室洒&Sacute;&sdotblw;ya，译曰所教，即弟子也，就师而受教者也。就佛言之，则声闻菩萨，通是弟子；但以声闻人之形仪，最亲顺于佛，故特称为弟子。行事钞上三曰：‘学在我后名之为弟，解从义生名之为子。’同资持记曰：‘以师望资，犹弟犹子。以资望师，如兄如父。’维摩经净影疏曰：‘声闻学在佛后故名为弟，从佛化生故复称子。’维摩经嘉祥疏曰：‘问声闻菩萨皆弟子，何意声闻云弟子，菩萨不称弟子耶？解云：通例而不尔者，声闻亲侍佛，形仪如法，故云弟子。菩萨形无定方，反常合道，如文殊按剑欲刺佛，非弟子之法，故不得云弟子也。’求法高僧传上曰：‘室洒，译为所教，旧云弟子者非也。’ 　　 
