(术语)观察心性如何，谓之观心。心为万法之主，无一事漏于心者，故观察心，即观察一切也。因而凡究事观理，尽称为观心。对于是而商量释迦一代之教法，谓之教相。此二者，大乘诸宗，无不具备，法相宗三时之判为教相，五重唯识为观心，乃至天台之五时八教为教相，一心三观为观心，十界二门曰：‘劝心乃是教行枢机。’同指要钞上曰：‘一代教门，皆以观心为要。’教观纲宗上曰：‘佛祖之要，教观而已矣。观非教不正，教非观不传。有教无观则罔，有观无教则殆。’台宗观心之法有三种。见观法条。 　　 
