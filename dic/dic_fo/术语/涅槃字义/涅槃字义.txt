(术语)前言涅槃为灭等者，是字释也，更有义释涅槃Nirv&amacron;na者。婆沙论二十八曰：‘涅名稠林，槃名为出。出蕴稠林，故名涅槃。复次槃名织，涅名为不，以不织故，名为涅槃。如有缕者便有所织，无则不然，如是若有业烦恼者便织生死，无学无有业烦恼，故不织生死，故名涅槃。复次槃名后有，涅名无，无后有故，名为涅槃。复次槃名系缚，涅名为离，离系缚故，名为涅槃。复次槃名一切生死苦难，涅名超度，超度一切生死苦难，故名为涅槃。’涅槃经二十五曰：‘涅者言不，槃者言织，不织之义，名为涅槃。槃又言覆，不覆之义乃名为涅槃。槃言去来，不去不来，乃名涅槃。槃者言取，不取之义，乃名涅槃。槃言不定，定无不定，乃名涅槃。槃言新故，无新故义，乃名涅槃。槃言障碍，无障碍义，乃名涅槃。善男子！有优楼佉迦毗罗等弟子言：槃者名相，无相之义，乃名涅槃。善男子！槃者言有，无有之义，乃名涅槃。槃名和合，无和合义，乃名涅槃。槃者言苦，无苦之义，乃名涅槃。’ 　　 
