(术语)普持诵曼荼罗海之诸尊真言也。大疏八曰：‘然后住瑜伽座，以五轮字持身，首置百光遍照王，以无垢眼观自心华台本不生字，方作普门持诵。先于毗卢遮那心月中炳现真言，而后持诵并示密印，周遍中胎藏已。次及第二院诸尊，乃至终竟。或一一现前观之而作持诵，或自身作彼本尊。于其心月现真言字而作持诵，乃至顿作曼荼罗身而作持诵，随行者观心势力。若不能尔者，当以一心诵部主真言百遍，随所余上首诸尊各诵七遍，并作彼印也。’ 　　 
