(术语)又曰生空人空。众生虽尽有心身，而是为五蕴之假和合者，无常一之我体，故谓之我空，又云众生空。十地论一曰：‘无我智者有二种：我空法空，如实知故。’三藏法数十曰：‘我空，谓于五蕴法，强立主宰，名为我执。若推求色受想行识之五法，皆无自性，不见我体，是名我空。’同六曰：‘人空即我空也，亦曰生空。谓凡夫妄计五蕴是我，强立主宰，引生烦恼，造种种业。佛为破此计故，说五蕴无我。二乘悟之，入无我理，是名人空。’ 　　 
