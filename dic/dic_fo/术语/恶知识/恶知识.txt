(术语)为人所知之恶人。又曰恶师友。知识者乃为人所知之义，非己知事物之理之义也。法华经序品曰：‘众所知识，大阿罗汉等。’维摩经二肇注曰：‘大士处世，犹日月升天，有目之徒，莫不知识。’法华文句四上曰：‘闻名为知，见形为识，见形为知，见心为识。’法华经义疏一曰：‘知其内德，识其外形。又远众则知，近众则识。’转为师友之称。八十华严经五十八曰：‘远善知识，近恶知识。’法华经譬喻品曰：‘舍知识，亲近善友。’涅槃经二十二曰：‘菩萨于恶象等，心无怖惧，于恶知识生畏惧心。’ 　　 
