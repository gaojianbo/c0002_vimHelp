(术语)梵语&DF-8749;au，悉昙五十字门之一。十二韵之一。又作燠、炮。金刚顶经释字母品曰：‘称奥字门，一切法化生不可得。’文殊问经字母品十四曰：‘称奥字时，是化生声。’盖文殊问经说浅略之字相，金刚顶经推究其字相，明绝对不可思议之甚深字义也。净严之悉昙字记讲述曰：‘一切事法，幻化生灭，其生灭即不生灭，故化生不可得。其不生灭即生灭，故常住相又不可得。复次，化生为四生中化生，化生相又即本有，故化生即常住。胎卵湿三生亦如此。奥音双示能生所生，是则事理生不生并说之义也。奥音为归结本源之义。’ 　　 
