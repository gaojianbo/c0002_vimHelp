(术语)金刚界之大日如来说法处也，不坏金刚者，叹诸尊之身，常住坚固，光明心者，叹其心之觉德，以五智配之，则当于成所作智，三密之业用，皆由此生。瑜只经曰：‘一时薄伽梵金刚界遍照如来，以五智所成四种法身。于本有金刚界。(中略)不坚金刚光明心殿中。与自性所成眷属。’二教论曰：‘谓不坏金刚者总叹诸尊常住身。光明心者叹心之觉德。殿者明身心互为能住所住。(中略)亦是成所作智。三密业用皆从此生。’ 　　 
