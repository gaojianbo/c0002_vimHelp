(术语)三度之法会也。罗什译之弥勒大成佛经曰：‘说此偈已，出家学道，坐于金刚庄严道场龙华菩提树下。(中略)于此日初夜降四种魔，成阿耨多罗三藐三菩提。(中略)尔时释提桓因、护世天王、无数天子，于华林园头面礼足，合掌劝请转于法轮，时弥勒默然受请。(中略)说是语时九十六亿人不受诸法，漏尽意解得阿罗汉、三明六通、具八解脱。三十六万天子二十万天女发阿耨多罗三藐三菩提心。(中略)时阎浮提城邑聚落小王长者及诸四性，皆悉来集龙华树下华林园中。尔时重说四谛十二因缘，九十四亿人得阿罗汉。(中略)第三大会，九十二亿人得阿罗汉，三十四亿天龙八部发三菩提心。’嘉祥法华义疏八曰：‘弥勒有三会者，度释迦余残三根众生也。于释迦佛持五戒人初会得道，受三归人次会道道，一称南无佛人三会得道。’ 　　 
