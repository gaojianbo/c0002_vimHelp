(术语)一，发心离俗。谓出家之人，发勇猛心，脱离凡俗，习佛菩提，而能怀佩妙道，为世福田。是为初净德也。二，毁其形好。谓出家之人，剃除须发，毁坏相好，去世俗之尘衣，着如来之法服，具佛威仪，为世福田。是为第二净德也。三，永割亲爱。谓投佛出家。割绝父母亲爱之情，一心精勤修道，以报父母生成之德，兼能为世福田。是为第三净德也。四，委弃躯命。谓出家之人，能委弃身命，无所顾惜，惟务一心，求证佛道，兼能为世福田。是为第四净德也。五，志求大乘。谓出家之人，常怀济物之心，专志勤求大乘之法，度脱一切有情，为世福田。是为第五净德也。 　　 
