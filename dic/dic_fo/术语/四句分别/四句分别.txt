(术语)以有空分别诸法，谓为有而非空，是第一句有门也。反之而谓为空而非有，是第二句，空门也。反之而谓为亦有亦空，是第三句，亦有亦空门也。反之而谓为非有非空，是第四句，非有非空门也。有无之法门尽于此，更无第五句。就一异有无等义而分别之，亦如是，谓之四句门。又云四句分别。此中初二句云两单，后二句为俱是俱非，亦曰双照双非。三论玄义曰：‘若论涅槃，体绝百非，理超四句。’ 　　 
