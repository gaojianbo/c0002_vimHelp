(术语)宣唱法而化导人也。佛世以舍利弗，富楼那为第一，梁高法传十科中有唱导之一科。法华经涌出品曰：‘是四菩萨，于其众中，最为上首唱导之师。’大部补注九曰：‘启发法门，名之为唱。引接物机，名之为导。’梁僧传(唱导论)曰：‘唱导者，盖以宣唱法理开导众心也。昔佛法初传，于时斋集。止宣唱佛名，依文致礼。至中宵疲极，事资启悟，乃别请宿德升座说法，或杂序因缘，傍引譬喻。’僧史略中曰：‘唱导者，始则西域上座凡趣请咒愿曰：二足常安，四足亦安，一切时中皆吉祥等。以悦可檀越之心也。舍利弗多辩才曾作上座，赞导颇佳，白衣大欢喜。此为表白之推轮也。’ 　　 
