(术语)律者法律，仪者仪则，所制之法律，以防遏过非，恶律仪以防遏善事。因而立身之仪则也。通于善恶。善律仪者，大乘义章十曰：‘言律仪者，制恶之法，说名为律。行依律戒，故号律义。又复内调亦为律，外应真则，目之为仪。’行事钞资持记中一之二曰：‘通禁制止名律，造作有相名仪。’[囗@又]无表之戒体(旧云无作)，名为律仪，此戒体在人之身中他无表示，故云无表，为不动身口意之作用，故云无作。而一旦得此戒体有防非止恶使人自顺律仪之功能，故名之为律仪。梵语三跋罗，义净译曰护。以戒体能护人也。大乘义章十曰：‘无作之善说为律仪。’俱舍论十四曰：‘能遮能灭恶戒相续，故名律仪。’有部百一羯磨一曰：‘授与三归并五尊处成邬波索伽律仪护。’注曰：‘此言护者，梵云三跋罗，译为拥护。由受归戒护使不落三途。旧云律仪即当义译，云是律法仪式。若但云护，恐学者未详，故两俱存。明了论已译为护，即是戒体无表色也。’见无表色条。 　　 
