(术语)又曰：八不正观、八不中观。中道，就所作之理而言。正观中观，就能证之智而言。又对于偏，谓之中。对于邪，谓之正。三论宗以之为至极之宗旨。八不者：不生不灭，不断不常，不一不异，不来不出之八句四对也。反之则为生灭断常，一异去来，谓之八迷。又曰：八计，不门虽无量，今姑寄于八不而该摄一切焉。此八不为众生之得源，亦为群生之失本。悟八不，故有三乘之众生。迷八不，故有六趣之纷然。但因悟有高下，迷有浅深，故成六趣之别，三乘之异。何则？诸佛说法，不出真世二谛。真世二谛，该摄一切之佛法。佛说此二谛，使众生依世谛而 　　 
