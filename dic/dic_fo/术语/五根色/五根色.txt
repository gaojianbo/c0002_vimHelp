(术语)信根白，白者，越百六十心垢之义也，是为信之色，故为最初。精进根赤，赤者，大勤勇之义也，是为精进之色，故为第二。念黄，一念理相应时，定慧均等(黄色为黑白均等之色)，而七觉开发，是为念之色，故为第三。定根青，青者大空三昧之义也，是为定之色，故为第四。慧根黑，即如来究竟之色也，是为慧之色，故为第五。又信根白，最初也。精进根黄，黄者，如金刚(金刚为地，其色黄)之不可沮坏，是进之义也，故为第二。念根赤，心障净除而光明显照，是念之义也，故为第三。余二者如上所辨。见大日经疏六。 　　 
