(术语)二无知之一。根性闇昧，不知事物之道理，法门之义理也，即智慧之劣者。是无始以来不学之结果也。但此无知非执着于物之不净性分，故云不染污，是以此无知非为悟谛理离生死之自行障，但为了知一切法成一切智人，普教化人之化他障，因而亦谓之化导障之惑，阿罗汉独断染污无知，不断不染污无知，故阿罗汉有赤盐亦不知之愚者。佛兼断不染污无知，故即称为一切智人。天台之三惑，以之为尘沙惑。 　　 
