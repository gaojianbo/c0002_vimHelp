(术语)Yoga，一作瑜誐。男声呼曰瑜伽，女声呼曰瑜只Yogin，与物相应之义(瑜只Yogin为瑜伽Yoga之修行者，其体声第一格为Yogi女声为Yogini此解及末出大日经疏之解有疑)。相应有五义：一与境相应，二与行相应，三与理相应，四与果相应，五与机相应。此中显宗多取理相应之义，瑜伽唯识之瑜伽是也。密教取行相应之义，瑜伽三密之瑜伽是也。唯识述记二本曰：‘言瑜伽者，名为相应，此有五义，故不别翻：一与境相应，不违一切法自性故。二与行相应，谓定慧等行相应也。三与理相应，安非安立二谛理也。四与果相应，能得无上菩提果也。五得果既圆，利生救物，赴机应感，药病相应也。此言瑜伽，法相应称，取与理相应，多说唯以禅定为相应。’大日经疏二曰：‘瑜伽释为相应，若以女声呼之则曰瑜只，所谓相应者即是观行应理之人也。’即身义曰：‘瑜伽者翻云相应，相应涉入，即是即义。’ 　　 
