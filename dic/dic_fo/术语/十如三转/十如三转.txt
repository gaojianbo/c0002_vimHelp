(术语)三转者，一读为如是相，如是性，乃至如是本末究竟等，显假谛之义。相性体力等不同者，以为假谛故也。二读为是相如。是性如。乃至是本末究竟等，如，显空谛之义。相性体力等，诸法皆如，一味平等者，以为空谛故也。三读为相如是。性如是。乃至本末究竟如是，显中谛之义。此时如作想像解，是对于非而言。以中道实相，诸法皆是而无非故也，即性相等法一一如于其是法也。因知佛之知见，为一心三谛。南岳得其意，初发之，而天台承之也。 　　 
