(术语)于小乘有部之宗义，为烦恼之异名。于大乘唯识之宗义，为烦恼障所知障种子之名。有部之义，贪嗔等之烦恼，随逐有情而不离，故曰随，烦恼之状体，幽微而难了知，犹如睡眠之状体，故曰眠。又有情随逐而增昏滞，如睡眠，故曰随眠。俱舍论光记十九曰：‘随逐有情名随，行相微细名眠，如人睡眠，行相难了。’俱舍颂疏十九曰：‘贪等烦恼，名曰随眠，随逐有情增昏滞故名随眠。’唯识之义，诸惑之种子，随逐于人，眠伏于阿赖耶识中，故曰随眠，又诸惑之种子，随逐于人，益增过失，如人之耽眠而益长眠，故名随眠。唯识论九曰：‘随逐有情，眠伏藏识，或随增过，故名随眠，即是所知烦恼性种。’ 　　 
