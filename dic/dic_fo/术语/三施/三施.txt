(术语)一、财施，持戒之人不犯他人之财物，且以己财施与他人也。二、法施，能为人说法，使开悟得道也。三、无畏施，一切众生皆畏死，持戒之人，无杀害之心，使众生无所畏也。出于智度论十一。[囗@又]一、物施，即财施也。二、供养恭敬施，信心清净，恭敬礼拜等也。三、法施，即为人说法也。出于智度论十二。[囗@又]一、饮食施，以饮食施人，是下品之施也。二、珍宝施，以珍宝施人，是中品之施也。三、身命施，以身命施人，是上品之施也。出于华严大疏钞二。 　　 
