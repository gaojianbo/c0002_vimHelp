(术语)Vaipulya，又作鞞佛略，裴佛略。新云毗富罗。十二部经之第十。译曰方广经。称方正广大之经典。小乘之长阿含经，大乘之华严法华等诸经是也。若对于小乘，则一切之大乘经悉为方广经。大乘义章一曰：‘毗佛略经，此名方广。理正曰方，义备名广。若依小乘，诸正为方，言多曰广。’慧琳音义二十六曰：‘毗佛略，此云方广。’大日经疏九曰：‘梵音毗富罗，是广大义。谓深广无际不可测量，如是诸法自体，名毗富罗法界。’然智度论三十三曰：‘广经者，名摩诃衍，(中略)鞞佛略(力夜反)，秦言未曾有经。’是上所谓毗佛略，即方广经，称为摩诃衍，译曰广经。毗佛略，译为第十一部之未曾有经。然他经论，未曾有经之梵名为阿浮达磨。二者相异，应考。 　　 
