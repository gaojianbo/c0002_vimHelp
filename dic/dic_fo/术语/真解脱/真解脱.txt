(术语)断一切烦恼障而证得佛之涅槃也。离缚云解，自在云脱。佛之涅槃具法身般若解脱之三德，今就解脱之一德谓之解脱。又二乘之解脱，住于涅槃，故非真解脱。佛以大悲之故不住于涅槃，又以大智之故不住于生死，即为不住涅槃，故云真。涅槃经四相品曰：‘真解脱者，即是如来。’唯识论一曰：‘由断续生烦恼障故，证真解脱。’同述记一本曰：‘解谓离缚，脱谓自在。’ 　　 
