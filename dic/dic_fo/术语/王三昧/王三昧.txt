(术语)又名三昧王三昧。又曰三昧王。三昧中之最胜者。首楞严定之异名也。放光般若经一曰：‘其三昧名三昧王，一切三昧，悉入其中。’智度论七释之曰：‘云何名三昧王三昧？此三昧于诸三昧中最第一自在，能缘无量诸法，如诸人中王为第一。(中略)一切诸三昧，皆入其中，故名三昧王三昧。譬如阎浮提众川万流，皆入大海，亦如一切民人皆属国王。’又选择集下，以念佛为王三昧。坐禅用心记，以坐禅为王三昧。 　　 
