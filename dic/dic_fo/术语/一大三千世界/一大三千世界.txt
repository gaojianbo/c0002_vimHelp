(术语)一世界之中央，有须弥山，此四方之大海中有四大洲，此大海之外，以铁围山围绕之，如是谓之一小世界。合一千一小世界，谓之小千世界，合一千小千世界，谓之中千世界，合一千中千世界，谓之大千世界。夫以一小世界为单位数，则一大千世界之数为一○○○○○○○○○也。其成立及破坏，无不相同。又为一佛所领之土。俱舍论十一曰：‘千四大洲，乃至梵世，如是总说，为一小千；千倍小千，名一中千界；千中千界，总名一大千；如是大千，同成同坏。’一大千世界中含有小千中千大千三种之千，故一大三千世界，谓之三千大千世界。 　　 
