(术语)三土之一。法性身所住之土也。法性土即真如之理，身土如何分别乎？其体本为一真如，但取所证之法体为法性土，取能证之觉相，为法性身耳。非法性身之外有别体之法性土也。唯识论九曰：‘自性身依法性土，虽此身土体无差别，而属佛法相性异故。’义林章六末曰：‘自性身土即真如理，虽此身土体无差别而属佛法相性异故，以义相为身，以体性为土，以觉相为身，以法性为土。’群疑论曰：‘虽知身土并一真如，而言法性身居法性土者，此以觉照性义名身，法真理体名土，是施设安立谤门说。’是金光明经摄论以如如与如如智为法身，即依合理智为法身故，以理为所觉之法性土，以智为能觉之法性身。已上为法相宗之义。又如台家谓‘成清净法身。居常寂光土。’(四教仪)。以理体为常寂光土，觉照理体之智为清净法身。与法相所异者，为觉照之智本来具理性，故与法体皆为理，而法体之理自照也。 　　 
