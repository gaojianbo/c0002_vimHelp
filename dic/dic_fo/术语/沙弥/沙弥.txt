(术语)梵音&Sacute;r&amacron;ma&ndotblw;era，旧译息慈、息恶、行慈等。息恶行慈之义也。新云室罗摩拏洛迦，室末那伊洛迦等。译勤策男等。以其为大僧勤加策励故也。又云室罗摩尼罗，译曰求寂。以其欲求涅槃之圆寂故也。是男子出家受十戒者之通称。行事钞上一曰：‘沙弥是梵语，此云息慈，息其世染，慈济群生。’嘉祥法华义疏八曰：‘沙弥，此云息恶行慈，谓息恶行慈。’俱舍光记十四曰：‘室罗摩拏洛伽，唐言勤策，谓为苾刍勤加策励，洛是男性，旧云沙弥，讹也。’俱舍颂疏业品二曰：‘勤策律仪，勤为大僧之所策励，旧云沙弥。’饰宗记四曰：‘唐三藏云：室罗摩拏洛迦，翻为勤策男，勤谓苾刍，勤人所策故也。’寄归传三曰：‘室罗末尼罗，译为求寂，言欲求趣涅槃圆寂之处。旧云沙弥者，言略而音讹，翻为息慈，意准而无据也。’玄应音义二十三曰：‘梵言室末拏伊洛迦，此云劳之小者也，亦言息慈。谓息恶行慈，义译也。旧言沙弥者讹略也。’日本但剃发有妻子之修行者谓之沙弥。 　　 
