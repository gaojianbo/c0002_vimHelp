(术语)天台所立之三谛三观也。就所观之理，谓为三谛，就能观之智，谓为三观。观一念之心无相为空，观此心具一切法为假，观此二者不二为中。空以破一切法，假以立一切法，中以妙一切法。此三者为一法之异名，故谓为即空即假即中。祖庭事苑曰：‘天台智者以龙树偈云：因缘所生法，我说即是空，亦名为假名，亦名中道义。乃依一心三谛之理，示三止三观。尝云：破一切惑，莫盛乎空。建一切法，莫盛乎假。究竟一切性，莫大乎中。故一空一切空，无假无中无不空。一假一切假，无空无中无不假。一中一切中，无假无空无不中。’ 　　 
