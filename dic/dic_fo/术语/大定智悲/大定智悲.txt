(术语)大定大智大悲，是佛之三德也。佛心澄明，谓为大定。以澄明故，照一切法界，是曰大智。以照一切法界故，于苦众生生救济心。是为大悲。又谓之智断恩之三德。以大定断一切之妄惑。是断德。大智即智德。大悲即恩德也。此中前二者为自利之德，后一者为利他之德，此三者以之圆具自他之万德。不动经曰：‘唯圆满大定智悲无不具足，即以大定德故坐金刚盘石，以大智德故现迦楼罗焰，以大悲德故现种种相貌。’ 　　 
