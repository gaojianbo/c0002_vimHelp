(术语)称胎藏界曼荼罗之第三院。三种悉地陀罗尼法曰：‘诸尊随现成第三重曼荼罗，即是世间天院也。’三种悉地仪轨四隅之四菩萨，其次第为普文弥观，是为四摄法。文曰：‘四方即是如来四智，其四隅叶即是四摄法也。且东南方普贤，是菩提心，此妙因也。次西南方文殊，是大智慧也。次东北方弥勒，大慈也。次西北方观音，即是证。谓行愿成就入此华台三昧也。’是依转证之次第而然也。 　　 
