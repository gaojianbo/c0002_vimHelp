(术语)六根之一。眼识发生之所依者。地水火风四大种所造，其体质清净，是为实之眼根，不可以肉眼见者，是名胜义根。彼以肉眼可见之眼球，称为扶尘根，为彼胜义根之所依者。即如盲人，有扶尘根，无胜义根故，不能生眼识也。俱舍论一曰：‘眼谓内处四大所造，净色为性。’同颂疏一曰：‘眼等五根，体清净故，如珠宝光，故名净色。’ 　　 
