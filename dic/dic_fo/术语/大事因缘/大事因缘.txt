(术语)一大事之因缘也。言佛出现于世而说法者，为因一大事之因缘也。云何为一大事？总言之。则转迷开悟也。别论之。则法华为佛知见。涅槃为佛性。乃至无量寿经为往生极乐。法华经方便品曰：‘诸佛世尊，唯以一大事因缘故出现于世。’仁王经上曰：‘大事因缘故即散百亿种色华。’称赞净土经曰：‘我观如是利益安乐大事因缘说诚谛语。’天台仁王经疏上曰：‘大事因缘为玆出世，显令众生开示悟入佛之知见。法华以佛知见为大事，涅槃以佛性为大事，维摩思益以不思议为大事，华严以法界为大事。今此般若以成佛因果为大事，名字虽别其义一。’ 　　 
