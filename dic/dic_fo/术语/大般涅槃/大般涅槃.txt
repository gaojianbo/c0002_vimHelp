(术语)梵语摩诃般涅槃那Mah&amacron;parinirv&amacron;&ndotblw;a，译言大入灭息，或大灭度，大圆寂入等。大者美灭德之称，灭者，灭烦恼灭身心之义，息者安息之义，度者，超度生死之义，圆寂者圆满功德寂灭相累之义，入者归于灭也。大乘义章十八曰：‘摩诃般涅槃那，磨诃为大，大义有六。(中略)槃，此翻为入，入义有之。(中略)涅槃，此翻为灭，灭烦恼故灭生死故名之为灭，离众相故大寂静故亦名为灭。那者名息，究竟解脱永苏息故。息何等事？息烦恼故，息生死故，又息一切诸行事故。’涅槃玄义上曰：‘摩诃此翻为大，般涅此翻为灭，槃那此翻为度，是为大灭度也。’四教仪集注上曰：‘大即法身，灭即解脱，度即般若，即三德秘藏也。’华严经疏钞五十二曰：‘疏涅槃正名为灭，取其义类乃有多方，总以义翻称为圆寂，以义满法界德备尘沙曰圆，体穷真性妙绝相累为寂。钞梵云摩诃般涅槃那，具翻为大圆寂入，谓那即入义，应回在入。(中略)总以义翻者即唐三藏等，在义周圆。’ 　　 
