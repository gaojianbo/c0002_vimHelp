(术语)梵语刹那，译曰念，刹那者，时之极少，凡物变化于极少时者，莫如心念，故刹那义翻为念。念念者，刹那刹那也。胜鬘宝窟中末曰：‘外国刹那，此云念也。’探玄记十八曰：‘刹那者，此云念顷。’维摩经方便品曰：‘是身如电，念念不住。’无量义经曰：‘诸法本来空寂，代谢不住，念念生灭。’宝积经九十六曰：‘是身无量过患，微尘积集，生住异灭念念迁流。’又前后之心念，亦云念念。 　　 
