(术语)又名自性。喻本有之见修二惑，无始无明也。瑜只经第七品曰：‘时会中有一障者，不从空生，亦不从他方而来，忽然而现，诸菩萨各如醉人，不知所从来处。(中略)时障者忽然现身，作金刚萨埵形，于顶上现一金刚轮，足下现一金刚轮，两手中各现一金刚轮，又于心上现一金刚轮，遍身于光照触会中。’此五轮为心，左手，足下，右手，顶上。如其次第为中，东，南，西，北，之五方五部，以表五秘，即中央系金刚萨埵，四方即欲触爱憎之四菩萨，障者作此五秘密，为表示无明即明之义。 　　 
