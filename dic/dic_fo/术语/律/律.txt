(术语)梵语优婆罗叉Uparak&sdotblw;a，译曰律，毗尼Vinaya。译曰律者，义翻也(毗尼之正译曰灭，或调伏)。律犹言法，禁制之法也。又诠量，诠量罪之轻重也。大乘义章一本曰：‘律者，外国名优婆罗叉，此翻名律。解释有二：一就教论，二就行辨。若当就教，诠量名律。若当就行，调伏名律。毗尼之教诠此律行，故称为律。又生律行，故复名律。’同七曰：‘禁制之法，名之为律，律犹法也。’止观四曰：‘律者，诠量轻重，分别犯不犯。’行事钞资持记上一之一曰：‘律者，梵云毗尼，华言称律。今约戒疏统括诸文不出三义：初言律者法也，(中略)二云律者分也，(中略)三云律字安聿，聿者笔也。’同中一之二曰：‘通禁制止名律。’ 　　 
