(术语)恶事为佛道之缘也。盖对于佛果菩提则恶为逆缘，善为顺缘，对于生死苦果，则善为逆缘，恶为顺缘。总之违逆固体之果性者，皆逆缘也。楞严经六曰：‘圣性无不通，顺逆皆方便。’然通常所论之顺逆二缘，为对于佛果菩提者，逆佛道之道为逆缘，顺佛道之道为顺缘。而顺逆虽异而其结缘佛道则一也。因之顺逆二缘共欲济度。是佛道之本意也。止观五上曰：‘因缘有逆顺，顺生死者，有漏业为因，爱取等为缘。逆生死者，以无漏正慧为因，行行为缘。俱损生破惑。’ 　　 
