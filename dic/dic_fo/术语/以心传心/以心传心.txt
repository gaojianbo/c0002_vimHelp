(术语)禅家之常语。离言说文字而以心传于心也。达磨之血脉论曰：‘三界兴起，同归一心。前佛后佛，以心传心，不立文字。’六祖坛经曰：‘昔达磨大师，初来此土，人未信之，故传此衣，以为信体，代代相承。法则以心传心，皆令自悟自解。’宗密之禅源都序上之一曰：‘达磨受法天竺，躬至中华，见此方学人多未得法，唯以名数为解，事相为行。欲令知月不在指，法是我心故，但以心传心，不立文字。显宗破执，故有斯言。’ 　　 
