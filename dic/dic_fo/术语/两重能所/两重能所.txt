(术语)天台山外之异义，以真性而立观境，不许以阴妄之念为所观。四明尊者十义书通破之，且于指要钞立两重之能所，明阴妄正为所观之境。观者观三千之能观智也，犹如槌。不思议境者三千之妙谛，即所观也，犹如砧。此观智与妙境相望而立一重之能所。而阴妄之一念，犹如淳朴，何则？以观解阴妄之一念，是三千之妙境(即不思议境)故也(即观)。故此二望于阴妄之心，则皆为能观，而更有一重之能所。要之以能观智慧之槌与所观妙境之砧。而锻现前阴妄之心之淳朴，使为三千三谛之妙体也。指要钞上曰：‘今更自立一譬。双明两重能所。如器诸淳朴。岂单用槌而无砧耶？故知槌砧自分能所。若望淳朴。皆属所也。智者以喻得解。’ 　　 
