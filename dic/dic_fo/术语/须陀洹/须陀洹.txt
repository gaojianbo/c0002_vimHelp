(术语)Srota－&amacron;pauna，具称须陀般那，窣路多阿半那，窣路陀阿钵囊。旧译入流，至流，逆流，沟港等。新译预流。声闻四果中初果之名也。入流者，初入圣道之义，逆流者，违背于生死之流也。断三界之见惑，即得此果。大乘义章十七本曰：‘须陀洹者是外国语。义释有三：一当名正翻。名修无漏。如涅槃说。须名无漏。陀洹修习。以修无漏故，名须陀洹。二随义傍翻。名为逆流。逆生死流。三途生死永不受故。三随义傍翻。亦名触债。将拒三途因而不受果，故曰触债。’智度论三十二曰：‘须陀名流，即是八圣道分。般那名入，入是八圣道分，流入涅槃也。’玄应音义二十三曰：‘窣路多阿半那，此云预流。一切圣道说名流，能相续流向涅槃故。初证圣果，创参胜列，故名预流，预及也。参预也。须陀洹者讹也。或云逆流，或言入流，亦云至流。皆一也。’慧苑音义上曰：‘须陀洹，正云窣路陀阿钵囊。言窣路陀者，此云入也。阿钵囊者，此云流也。谓适断见惑，舍异生性，初获圣性，入圣行流，故名入流。旧安洹字，莫知其所以也。’大明度经二曰：‘沟港。’同行瑫音义曰：‘梵云须陀洹，此云入流。谓已入圣流。今云沟港，乃取入流之义也。’玄应音义五曰：‘今言沟港者，取其流入处也。’ 　　 
