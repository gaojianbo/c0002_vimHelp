(术语)如尘如沙，喻物之多也。行事钞上一曰：‘法界尘沙。’资持记上一之三曰：‘法界者十界依正也，尘沙者喻其多也。’[囗@又](术语)天台所立三惑之一，谓为尘沙。尘沙之惑，称为化道障之惑，菩萨教化物之障也。菩萨教化物，必通达如尘沙无数之法门，然心性间昧。不能通达此尘沙之法门，自在教化，谓为尘沙之惑。即就不知不达之法门多而与以此名，其恶体为唯一之劣慧。俱舍论所谓不染污无知，唯识论所谓所知障，与之同。四教仪半字谈五曰：‘所治之病，能治之法门，缘生之事法，其类无数，无一一了知者，无知之种类无数，故名为尘沙。然种类虽多，而其体唯为劣慧，非一一为别。’辅行一曰：‘尘沙者譬无知数多。’文句记一曰：‘不污染无知，劣慧为体。’辅行五曰：‘尘沙障俗理，俗显能垂化。’ 　　 
