(术语)四洲之天色，北洲金色，东洲银色，南洲碧色，西洲赤色。是为须弥山四面空中之各一显色，故曰空一显色。依婆沙论之正义则显色有青黄乃至明暗之十二，形色有长短乃至正不正之八，惣限于二十色。如空一显色者，唯明闇之差别耳。然依婆沙之一师及瑜伽论等之说，则以须弥山四方之空一显色，立一别体之显色，以数第二十一也。俱舍论一曰：‘有余师说：空一显色，第二十一。’同光记一之余曰：‘妙高山四边空中各一显色，名空一显色。故正理三十四云：空一显色，谓见空中苏迷卢山所现纯色。’ 　　 
