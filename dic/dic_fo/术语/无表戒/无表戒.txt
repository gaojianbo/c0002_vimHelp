(术语)戒有二种，旧曰作戒，无作戒，新曰表戒，无表戒。受戒之时，造作受者身口而表示受戒之相于外，谓之表戒，此时身内生一种有防非止恶功用之实物，谓之无表戒。以此于外相无表示故也。表戒者，受戒时竣，即亦断绝，无表戒者，永于身内相续以护身口之恶也。而此无表戒有部以为色法，成实宗以为非色非心，法相宗以为心法。参照无作戒条。 　　 
