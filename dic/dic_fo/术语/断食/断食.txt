(术语)原为外法，一为忍苦。一为自己断食，施与于他。以为功德之法。显教称之为自饿外道。以为无义之法而戒之。佛本行集经曰：‘若因断食当得大福者，其野兽等应得大福。’然密教修秘法者，一为表至诚，一为停便利之不净，有断食之法。苏婆呼经曰：‘念诵人起首求悉地者，应具八戒。或二三日亦须断食，然后作成就法。(中略)欲令彼等屎尿涕唾鼻秽不出故为遣断食，非为妨道而遣断也。’瞿醯经曰：‘换表是外洁，断食是内洁。若内外净洁，所得果报微妙第一。’不动使者法曰：‘一日一夜，水亦不饮。’陀罗尼集经十一面法曰：‘其咒师一日不食，若不忍饥，唯得食酥。’ 　　 
