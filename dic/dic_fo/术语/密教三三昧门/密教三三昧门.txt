(术语)真言行者于行法之初中后为此观。此三三昧为吽字之三摩地，吽字备三解脱之德也。大日经疏九曰：‘此真言以最后吽字为体，具足三密解脱门，谓上有曩字空点，是大空义，即是空解脱门。本体是诃字，离因缘故，即是解脱门。下有邬字三昧点，以本不生故，即是无作解脱门。如是三门，一切诸障所不能入。’秘藏记本曰：‘于心月轮之观，观净菩提心，除烦恼之心垢，明了见心之实相。此时生我物之想，起我见之执，故为除此执，即作空观。我今所观见之月轮为空，又恐为此反堕于空执，更宜作无相观。更又观我斯心所得之净菩提心，已离造作之法，本来宛然而有之，本为我物，非今更求得者。如是亡愿求之念，谓之无愿。’此中前二释为遮情之释，后一释表德释也。然前二释亦非无表德之义，空者一切诸法无碍涉入之义，无相者万德轮圆无尽，无一别相之义也。今此观法为遮行者之执，情以故前二者遮执情。迷情遮了，方显性德其次第如此。同钞四曰：‘先于行法之初作之，次于行法之最中将入字轮观时再作此观，次于行法已，复作此观也。’ 　　 
