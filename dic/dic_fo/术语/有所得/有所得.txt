(术语)执着之心。分别之心也。智度论六十曰：‘有所得者，所谓以我心于诸法中取相故。’同八十三曰：‘诸有二者是有所得，无有二者是无所得。’佛藏经一曰：‘有所得者，说有我人寿者命者。’探要记十曰：‘爱执即生，名有所得。若执有相，是增益执，亦名常见。若执无相，是损减执，亦名断见。’涅槃经十七曰：‘无所得者则名为慧，(中略)名大涅槃。’三论玄义曰：‘有所得者为魔眷属，非佛弟子。’ 　　 
