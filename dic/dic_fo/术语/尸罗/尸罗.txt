(术语)&Sacute;ila，又云尸怛罗，正译曰清凉，傍译曰戒。身口意三业之罪恶，能使行人焚烧热恼，戒能消息其热恼，故名清凉。又，旧译曰性善。大乘义章一曰：‘言尸罗者此名清凉，亦名为戒，三业之非，焚烧行人，事等如热。戒能防息，故名清凉。清凉之名，正翻彼也。以能防禁，故为戒。’义林章三本曰：‘尸罗梵语，此言清凉。’华严玄谈三曰：‘或名尸罗，具云翅怛罗，此云清凉，离热恼因得清凉果故。’行事钞中一曰：‘尸罗此翻为戒。’智度论十三曰：‘尸罗秦言性善，好行善道不自放逸，是名尸罗。’ 　　 
