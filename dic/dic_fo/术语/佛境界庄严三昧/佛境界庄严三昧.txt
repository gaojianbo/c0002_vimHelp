(术语)普贤菩萨之三昧也。大疏十谓佛境界是诸佛自证真实境界，非声闻等所能及，如法华方便品中所说，庄严者，即是如来自证体，有无量德自庄严云。义释七谓此佛境界，即是诸佛自证不思议平等心地之庄严，谓从大悲胎藏曼陀罗，普现色身，遍满虚空法界，一时行菩萨行，庄严种种佛刹，成就一切众生，随起一种善根，皆具万德，故名为普贤菩萨。普贤即是大日之圆因，而佛是圆因之果也。 　　 
