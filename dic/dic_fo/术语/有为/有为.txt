(术语)为者造作之义，有造作，谓之有为。即因缘所生之事物，尽有为也。能生之因缘，是造作所生之事物者，所生之事物，必有此因缘之造作，故云有为法。本来自尔而非因缘所生者，谓之无为法。故有为者如言有因缘。大乘义章二曰：‘为是集起造作之义，法有为作故，名有为。’俱舍论光记五曰：‘因缘造作名为，色心等法，从因缘生，有彼为故，名曰有为。’俱舍论颂疏界品一曰：‘为者作也，此有为法，众缘造作故名为，有彼为故，名为有为。’梵Asa&mdotblw;sk&rdotblw;ta。 　　 
