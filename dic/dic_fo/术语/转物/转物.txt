(术语)经云：若能转物，即同如来。古德云：转得山河归自己，转得自己归山河。又云：老僧转得十二时，汝诸人被十二时转。又云：拈一茎草作丈六金身，拈丈六金身作一茎草也。皆转物之义。又依教义，罗汉得六通时，地水火风空，皆能转变自由。菩萨神通，过于罗汉。见山河大地皆如幻影，芥纳须弥，毛吞巨海，亦寻常事也。 　　 
