(术语)人亡后三年等修佛事追荐其人谓之年忌，又云年回。盖佛教吊祭亡者止于中阴七七日也(大灌顶经梵网经等)。故支那称为累七斋又称七七斋。每七日修斋会也(释氏要览下)，然百日已后之佛事，于佛教无本据，其中百日与一周忌三年忌依支那之儒礼也，百日即儒之卒哭，一周忌者小祥，三年忌者大祥也。释门正统曰：‘若百日与大小祥之类，皆托儒礼因修出世法耳。’ 　　 
