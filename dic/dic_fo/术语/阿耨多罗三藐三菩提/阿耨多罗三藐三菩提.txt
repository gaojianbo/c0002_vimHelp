(术语)Anuttara－samyak－sa&mdotabv;bodhi，佛智名。旧译曰无上正遍知，无上正遍道。真正遍知。一切真理之无上智慧也。维摩经佛国品肇注曰：‘阿耨多罗，秦言无上。三藐三菩提，秦言正遍知。道莫之大，无上也。其道真正，无法不知，正遍知也。’净土论注曰：‘佛所得法，名为阿耨多罗三藐三菩提。阿为无，耨多罗为上，三藐为正，三为遍。菩提为道，统而译之，名为无上正遍道。’新译曰无上正等正觉。真正平等觉知一切真理之无上智慧也。法华玄赞二曰：‘阿云无，耨多罗云上，三云正，藐云等。又，三云正，菩提云觉，即是无上正等正觉。’智度论八十五曰：‘唯佛一人智慧为阿耨多罗三藐三菩提。’ 　　 
