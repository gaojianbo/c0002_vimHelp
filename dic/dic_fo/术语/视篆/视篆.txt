(术语)篆者印也，禅林之法入住持所时，有捡视寺印之礼，故入寺曰视篆。象器笺九曰：‘旧说曰：中华寺院有其字印，如天童印以玲珑岩主四字篆刻。凡住持退院时，小轴列书阖山大众名，轴尾使寺印，又别片纸打寺印不动其纸贴印仰之纳于印笼。若少动印则所粘纸可破，是阙住之际禁盗挂搭之法也。住持封其印笼，托都寺令传后住之人，都寺至新住持入寺日于室间度与之。’敕修清规入院曰：‘知事捧呈寺印，新命看封，付知事开封，新命视篆。’ 　　 
