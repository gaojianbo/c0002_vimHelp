(术语)西方之极乐，于四种之国土中，位虽最下，然以圆融无碍之道理言之，则此最下之土，即最上之寂光土云。与所谓娑婆即寂光同。盖天台宗立四土：一凡圣同居土，谓娑婆及安养。二方便土。三实报土。四常寂光土，是究竟之佛土也。然由圆融之理言之，则四土总为不二。法华文句记九下曰：‘岂离伽耶别求常寂，非寂光外别有娑婆。’止观义例上曰：‘故知心体即常寂光，寂光诸土无二无别。’同随释三曰：‘体即用故，有实报方便同居三土之殊。用即体故，一一无非常寂光土。’ 　　 
