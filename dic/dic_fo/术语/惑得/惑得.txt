(术语)惑者所得之法也，身者能得之体也，令此所得之法，得于能得之身有一种之实法，名之为惑得，犹如以绳系物于身，因此谓之得绳。凡断惑云者，非坏灭惑体，乃绝对于此惑得绳也。证涅槃云者，亦有系涅槃于吾身之得绳，名为离系得，生此离系得之绳，谓为证涅槃之理也。而解脱此惑得为无间道，生离系得为解脱道，凡断惑证理要无间解脱之二道者，为此也。俱舍论二十三曰：‘十六心中忍无间道，约断惑得无能隔碍故。智是解脱道，已解脱惑得与离系得俱时起故。具二次第理定应然，犹如世间驱贼闭户。’ 　　 
