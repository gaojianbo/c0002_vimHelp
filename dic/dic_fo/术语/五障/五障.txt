(术语)女人之身具五种之障碍也。又云五碍。法华经提婆品曰：‘又女人身，犹有五障：一者不得作梵天王，二者帝释，三者魔王，四者转轮圣王，五者佛身。’又见中阿含经二十八，智度论九。[囗@又]欺为信障，怠为进障，嗔为念障，恨为定障，怨为慧障。见法华经。[囗@又](名数)修道有五障。一、烦恼障，根本之烦恼，障盖净心，妨害道机，而不使入于佛法。二、业障，过去之重罪乃至诽谤正法也。以先业之障未除，而有种种之难不得入于佛法。三、生障，若得无难之生处，则必悟道，然先业乘之，而受无暇之身为趣生障，不得入于佛法。四、法障，已生无障之处，又有悟道之机，以先世障法等缘故，不逢善友，不得闻正法。五、所知障，已逢知识，得闻正法，而有种种之因缘，两不和合，妨修般若。见大日经疏。 　　 
