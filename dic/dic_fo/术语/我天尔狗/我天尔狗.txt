(术语)百论之著作者，提婆为论伏外道论师所用一种之循环论法也。西域记五曰：‘初提婆菩萨，自南印度，至此伽蓝。城中有外道婆罗门，高论有闻，辩才无碍，循名责实，反质穷辞。雅知提婆博究玄奥，欲挫其锋，乃循名问曰：汝为何名？提婆曰：名天(提婆译天)。外道曰：天是谁？提婆曰：我。外道曰：我是谁？提婆曰：狗。外道曰：狗是谁？提婆曰：汝。外道曰：汝是谁？提婆曰：天。外道曰：天是谁？提婆曰：我。外道曰：我是谁？提婆曰：狗。外道曰：狗是谁？提婆曰：汝。外道曰：汝是谁？提婆曰：天。如是循环，外道方悟。自时厥后，深敬风猷。’  　　 
