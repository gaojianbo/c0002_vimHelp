(术语)Sa&mdotabv;giti，佛灭后，诸弟子相会，为防止异见邪说，诵佛陀之说法，举各自所闻确实者，结合集成之，为大小乘经典。但经论所传不同，以下顺次大别而记之。第一为小乘经之结集。第二为大乘经之结集。第三为秘密经之结集。第一小乘经之结集有四期。第一王舍城之结集，第二毗舍离城之结集，第三波吒利弗城之结集，第四迦湿弥罗城之结集是也。[囗@又]太炎文录初编别录三曰：‘佛未涅槃以前经典已有结集，如阿毗达磨法蕴足论为目干连所造，而引大因缘经及教诲颇勒寠那经(卷十一)，即小乘初次结集，亦非止阿难集经，优波离集律，迦叶集论而已。西域记九云：诸学无学数百千人不预大迦弃结集之众更相谓曰：如来在世，同一师学。法王寂灭，简异我曹。欲报佛恩，当集法藏。于是凡圣咸会，贤智毕萃，复集素呾缆藏，毗奈耶藏，阿毗达磨藏，杂集藏，禁咒藏，别为五藏。凡圣同会，因而谓之大众部。是则阿含以外大众部又有所集可知(此大众部乃佛弟子，非佛灭百年大天破教以后之大众部也)。 　　 
