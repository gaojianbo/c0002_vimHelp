(术语)授戒之作法也。略作白四。亦谓之白四羯磨。白者表白，一白者，一读表白文也。羯磨梵语，译曰作业，即为授戒作业之义，是亦一种表白之文。三羯磨者，三读羯磨之表文也。虽均是表白。而最初对大众告白某行授戒作法之表文，谓之白。其次记授戒法于受者之表文，谓之羯磨。是为完全受戒。然则白四，亦曰白四羯。表白与羯磨。读四度表文之意也。是授戒之作法上最为郑重者。其白文如下：‘大德僧听！此某甲从和尚某甲，求受具足戒。此某甲今从众僧，乞受具足戒。某甲为和尚，某甲自说，清净无诸难事，年满二十，三衣钵具。若僧时到，僧忍听授某甲，具足戒某甲为和尚。白如是。’其次羯磨‘大德僧听！此某甲从和尚某甲，求受具足戒。此某甲今从众僧，乞受具足戒某甲为和尚，某甲自说，清净无诸难事，年满二十，三衣钵具。僧今授某甲受具足戒，某甲为和尚，谁诸长老，忍僧与某甲受具足戒。某甲为和尚者，默然。谁不忍者说。’见行事钞资事记上三之二羯磨条。 　　 
