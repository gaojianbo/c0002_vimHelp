(术语)二十二根中最后之三根也。意根，乐根，善根，舍根，及信，勤，念，定，慧之九根依见修无学之三道而立三根。一、未知当知根，此九根之在见道者。在于见道，欲知所未曾知之四谛之理而行动者，谓之未知当知。二、已知根，彼九根之在修道者。在于修道，虽已知了四谛之理，而更为断所余之烦恼，于彼四谛之境数数了知者，名为已知。三、具知根，彼九根之在无学道者，在于无学道，己知为知了四谛之理，具有其知，故名为具知。此三根皆无漏也。旧谓之未知欲知根，知根，知已根。俱舍论三曰：‘意乐喜舍信等五根，如是九根在三道如次建立三无漏根，谓在见道依意等九立未知当知根，若在修道即依此九立已知根，在无学道亦依此九立具知根。’智度论二十三曰：‘未知欲知根。(中略)知根。(中略)知已根。’ 　　 
