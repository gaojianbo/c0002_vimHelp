(术语)有情之心识灵妙不可思议，故曰神识，犹言灵魂。宝积经百九曰：‘譬如风吹动诸树木，发起山壁水涯，触已作声。以冷热因缘所生，是故能受，然彼风体不可得见。(中略)此神识界亦复如是，不可以色得见，亦不至色体，但以所入行作体现色。’增一阿含经七曰：‘吾是神识也，吾是形体之具也。’药师经曰：‘彼自身卧在本处，具琰魔使，引其神识至于琰魔法王之前。’楞严经八曰：‘临终时，先见猛火满十方界，亡者神识飞坠，乘烟入无间地狱。’ 　　 
