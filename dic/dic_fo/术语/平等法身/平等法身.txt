(术语)八地以上之菩萨，证平等寂灭之真如，则虽任其自然，不加功用，亦能一时遍于十方世界，示现种种之教化，作种种之佛事，而无往来之想无作无作之想，是曰平等法身。七地以下之菩萨，则虽证真如，尚要功用始然。往生论曰：‘未证净心菩萨得证平等法身。’同论注下曰：‘平等法身者，八地已上法性法身菩萨也。寂灭平等者，即此法身菩萨所证寂灭平等之法也。以得此寂灭平等法，故名为平等法身。以平等法身菩萨所得故，名为寂灭平等法也。’ 　　 
