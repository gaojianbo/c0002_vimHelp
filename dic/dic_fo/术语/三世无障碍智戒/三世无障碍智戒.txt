(术语)此戒能成就三世无障碍之智，故名为三世无障碍智戒。又名三昧耶戒，自性本源戒，三平等戒，菩提心戒，无为戒，真法戒。入坛之前初心行者所受之三世无障碍戒，即十善戒也。大日经一曰：‘应授彼三世无障碍智戒。’同疏五曰：‘菩萨所以发心摄受方便学处，皆为成就如来清净智慧。’大疏演奥钞十一曰：‘方便学处者，下方便学处品所说十善戒也。依摄受此戒成就三世无障智，故云皆为成就如来清净智慧也。’同十三曰：‘三世无障碍戒者戒体也。四重、十重、十善戒等戒相也。戒体通二机戒相有通局，通者十善戒，局者四重禁等也。’ 　　 
