(术语)以宿业尽为齐限而入灭之佛身也。对于齐缘身而言，即天台所谈小乘三藏教之佛身也。盖三藏教之教意，一切万法，依因缘和合而生，本非有实我，总因前世之烦恼业而显，故佛身亦不能漏于此规。宿业所感，必以宿世之业力尽为齐限，而始入灭。八十老比丘于娑罗林中患背痛而入涅槃之佛身是也。出于法华玄义七等。 　　 
