(术语)公案名。尽天尽地悉摄尽于一指头上之意。景德传灯录第十一，金华俱胝传，俱胝时为实际尼所勘破，愤慨不能措。偶以杭州天龙和尚到其庵。俱胝因问之。天龙时竖一指示之。俱胝即坐，大有所悟。由是常竖一指对学者参问，不别为提唱。当欲示寂，曰：吾得天龙一指头禅，一生用不尽。由是一指头禅，于禅家之间，大为喧传。收于碧岩集第十九则及无门关第三则。 　　 
