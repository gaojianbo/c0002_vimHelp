(术语)一者不二之义。如者不异之义。名不二不异曰一如。即真如之理也。三藏法数四曰：‘不二不异，名曰一如，即真如之理也。’文殊般若经下曰：‘不思议佛法，等无分别，皆乘一如，成最正觉。’赞弥陀偈曰：‘同乘一如号正觉。’教行信证四曰：‘法性即是真如，真如即是一如。’密教以事事物物曰理，称其理彼此同相曰一如。故与显教诸法同体之一如差异，盖显教之一如，一法界也。密教之一如，多法界也。吽字义曰：‘同一多如，多故如如。’[囗@又](人名)明上天竺寺之僧。撰法华科注并撰大明三藏法数。见续稽古略三。 　　 
