(术语)梵语波罗，旧曰凡夫，新曰异生。对圣者之称。谓无些少之断惑证理者。凡者常也。又，非一也，凡常而遮类多，故云凡夫。梵网经上曰：‘我已百阿僧祇劫，修行心地，以之为因，初舍凡夫，成等正觉，号为卢舍那。’法华经曰：‘凡夫浅识，深着五欲。’大威德陀罗尼经曰：‘于生死迷惑流转，住不正道，故名凡夫。’佛性论曰：‘凡夫以身见为性。’止观一曰：‘凡者常也，亦非一也，席品多故。’大日经疏一曰：‘凡夫者，正译应云异生。’ 　　 
