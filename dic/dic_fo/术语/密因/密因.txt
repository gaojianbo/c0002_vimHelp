(术语)首楞严经之经题曰：‘密事密因修证了义。’如来之果德名秘密藏，入此秘密藏之因行云密因。又密者经所说之陀罗尼，是非凡小之所能知，故名密，密即因也。楞严经八曰：‘亦名如来密因修证了义。’同义疏八中曰：‘三世果人入秘密藏，以此为因，密之因也。又此大定行一切行，而非凡圣之所知，故名为密，密即因也。’[囗@又]佛菩萨之本地也。佛菩萨之本地，秘而人不能明，故云密印。楞严经六曰：‘我灭度后，敕诸菩萨及阿罗汉，应身生彼末法之中，作种种形度诸轮转，或作沙门白衣居士人主宰官童男童女。如是乃至淫女寡妇奸偷屠贩与其同事，称赞佛乘令其身心入三摩地，终不自言我真菩萨真阿罗汉，泄佛密因，轻言未学，唯除命终阴有遗付。’同义疏六下曰：‘真圣利物终不可测，以承佛制不妄漏泄，此圣真因唯圣自证，故云密因。未学之前不可轻说，阴有遗付者不显称也。此开临终密有表示，遗嘱弟子，如求那屈指事。’ 　　 
