(术语)梵字。&DF-8756;Cha，悉昙五十字门之一。四十二字门之一。又作车、绰、扯、捙、瑳、[奢*多]。其字义说者不一。金刚顶经释字母品曰：‘称磋字门，一切法影像不可得故。’大日经二曰：‘车字门，一切诸法影像不可得故。’是由梵语车野Ch&amacron;y&amacron;，有影之义，故有此说。新华严经七十六曰：‘唱车字时，入般若波罗蜜门，名修行方便藏各别圆满。’入法界品四十二字观门曰：‘称磋字时，入修加行藏盖差别道场般若波罗蜜门，悟一切法欲乐覆性不可得故。’涅槃经八曰：‘车者，喻如来覆荫一切众生如大盖。’文殊问经字母品曰：‘称磋字时，是不覆欲声。’般若波罗蜜经五曰：‘车字门，入诸法欲不可得故。’是由梵语縒怛罗Chattra，有欲及盖之义，故有此说。智度论四十八曰：‘闻车字，即知一切法无所去。’是由梵语伽车Gaccha，有去之义，故有此说。 　　 
