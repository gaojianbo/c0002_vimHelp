(术语)涅槃旧译灭度。新译圆寂。圆满诸德寂灭诸恶之义也。即离生死之苦，全静妙之乐，穷极之果德也。就此中所谓离生死之苦而言之，贤圣命终，为圆寂，即入于涅槃。宝积经五十六曰：‘我求圆寂而除欲染。’宗轮论述记曰：‘无上法王，久入圆寂。’唯识述记一本曰：‘西域梵音云波利匿缚。波利者，圆也。匿缚喃，言寂。即是圆满体寂灭义。旧云涅槃，音讹略也。’贤首心经略疏曰：‘涅槃。此云圆寂。谓德无不备，称圆。障无不尽，名寂。’ 　　 
