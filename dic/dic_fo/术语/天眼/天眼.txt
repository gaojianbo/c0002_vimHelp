(术语)五眼之一。为天趣之眼，故名天眼。以色界四大所造清净之眼根前知粗细远近一切之诸色，及众生未来生死之相者。此有修得生得之二种，在人中依禅定于肉眼上彼修得净眼者，谓为修得之天眼，生于色界诸天自得此净眼者，谓为生得或报得之天眼。智度论五曰：‘于眼得色界四大造清净色，是名天眼。天眼所见自地及下地六道中众生诸物，若近若远若粗若细诸色莫不能照。是天眼有二种：一者从报得，二者从修得。’大乘义章二十本曰：‘天趣之眼，故名天眼。’观无量寿经曰：‘未得天眼，不能远观。’无量寿经下曰：‘天眼通达，无量无限。’ 　　 
