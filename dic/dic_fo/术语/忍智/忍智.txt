(术语)慧心安于法，名为忍；于境决断，名为智。小乘有部之说，忍为无间道(旧译曰无碍道)之观知，属于因；智为解脱道之观智，属于果。成实及大乘，忍智皆通。但就义而分之，则始观名忍，终成名智。俱舍论二十三曰：‘忍智者，忍是无间道，约断惑得无能隔碍故。智是解脱道，已解脱惑得与离系得俱时起故。具二次第理定应然，犹如世间驱贼闭户。’大乘义章九曰：‘慧心安法名之为忍，于境决断说之为智。依如毗昙断见谛惑，忍为无碍，智为解脱。成实法中一切治道通名为忍，通名为智。以心安法故通名忍，决断无着故通名智。大乘法中忍智亦通，加说五忍从始至终。二谛智等通初及后，随义具分非无义异，始观名忍，终成名智。’ 　　 
