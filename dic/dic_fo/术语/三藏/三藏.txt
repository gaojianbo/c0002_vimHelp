(术语)Tripi&tdotblw;aka，经律论也。此三者，各包藏文义，故名三藏。经说定学，律说戒学，论说慧学。因之而通三藏达三学者，称为三藏。特为真谛玄奘等翻译师之称号。其梵名一一列之于下。一、素呾缆藏S&umacron;trapi&tdotblw;aka，旧曰修多罗藏，译曰綖，圣人之言说，能贯穿诸法，如綖之贯花鬘，故喻之以綖。然经者训常训法，以圣人之言而名之。且经之持纬恰具綖之义，故译家易綖以经。二、毗奈耶藏Vinayapi&tdotblw;aka，旧作毗尼藏，译曰灭。灭三业过非之义。别名优婆罗叉，译曰律，毗奈耶之教能诠律，故别名谓之律。三、阿毗达磨藏Abhidharmapi&tdotblw;aka，旧作阿毗昙藏，新译曰对法，以对观真理之胜智而名。旧译无比法，亦称胜智而谓为无比。此藏生对观涅槃之无比胜智，故名阿毗达磨。别名优婆提舍，译曰论，论诸法之义。此藏所诠论诸法之性相，而生胜智，故别名为论。此三藏有三种：一、小乘之三藏，二、大乘之三藏，三、大小之三藏。 　　 
