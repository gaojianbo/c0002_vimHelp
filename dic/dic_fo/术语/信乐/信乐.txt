(术语)信顺所闻之法而爱乐之，即信心欢喜也。净土真宗以弥陀十八愿有曰至心信乐欲生我国，其至心与欲生心之二，摄于信乐之一，此谓之一心，又云一念。盖信喜心诚即为至心，其心即为欲生净土之欲生心也。教行信证信卷曰：‘私[门@视]三心字训：三即合一，其意何者？至者即是真也，实也，诚也。心者即是种也，实也。言信乐者，信者即是真也，实也，诚也，满也，(中略)验也，宣也，忠也。乐者即是欲也，愿也，爱也，悦也，欢也，喜也，贺也，庆也。言欲生者，欲者即是愿也，乐也，觉也，知也。生者即是成也，作也，为也，兴也。明智至心，即是真实诚种之心，故疑盖无杂也。信乐即是真实诚满之心，(中略)欲愿爱悦之心，欢喜贺庆之心，故疑盖无杂也。欲生即是愿乐觉知之心，成作为兴之心，(中略)故疑盖无杂也。今案三心字训，真实心而虚伪无杂，正直心而邪伪无杂，真知疑盖无间杂故是名信乐。信心即是一心也，一心即是真实信心也，是故论主建言一心也。’唯识论六曰：‘二信有德者，谓于三宝真净德中深信乐故。’ 　　 
