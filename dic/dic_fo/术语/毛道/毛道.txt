(术语)又曰毛头。凡夫之异名。谓凡夫行心不定，犹如轻毛之随风而东西也。然依梵本则有婆罗B&amacron;la，缚罗V&amacron;la，之二音。婆罗为愚之义，缚罗为毛之义。古译人误婆罗为缚罗。译为毛。不知婆罗宜译为愚夫也。唯识枢要上本曰：‘金刚经云毛道生，今云愚夫生，梵云婆罗(去声)，此云愚夫，本错云缚罗乃言毛道。’玄应音义四曰：‘毛道，此名误也。旧译云婆罗必利他伽阇那(B&amacron;lap&rdotblw;thagjana)，此云小儿别生，以痴如小儿不同圣生也，论中作小儿凡夫是也。正言婆罗必栗托仡娜，婆罗此云愚，必栗托此云异，仡那此云生，应言愚异生。以愚痴闇冥无有智慧，但起我见不生无漏故，经言生与不生是也，亦名婴愚凡夫。凡夫者义译也，案梵语，毛言嚩罗，愚名婆罗，但毛与愚梵言相滥，此译人之失，致有斯谬也。法集等经言毛道头凡夫，或言毛头凡夫者误也。’慧琳音义十曰：‘毛道此言译者误也。案梵云嚩啰，此云毛，婆罗此云愚，以毛与愚梵音相滥故误译此为毛，义翻为毛道，或云毛头，皆非也，此译者之失矣。正梵音云婆罗必哩他仡娜，婆罗此云愚，必哩他此云异，仡那此云生，唐云愚生是也，言毛道凡夫者义不明也。’ 　　 
