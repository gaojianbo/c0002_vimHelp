(术语)普贤菩萨之修法也，有显密二法，显教即普贤观经所说，以普贤菩萨为本尊，观诸法实相之理，忏悔六根之罪障也，又云法华三昧。成此三昧，则普贤菩萨乘六牙白象，示现于道场。密教即普贤金刚萨埵念诵仪轨所说，身口意之三密相应，则现成普贤之身。名曰普贤三昧。[囗@又]普贤文殊二大士为一双之法门，普贤主一切三昧，文殊主一切般若，助佛之教化，故对于文殊般若而云普贤三昧。探玄记十八曰：‘普贤三昧自在，文殊般若自在。’ 　　 
