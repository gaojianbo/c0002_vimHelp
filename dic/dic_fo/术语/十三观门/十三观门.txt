(术语)仁王经谓三贤十圣之行法为十三观门。配之于五忍则于伏忍，信忍，顺忍，无生忍，各有上中下三忍，为十二，又加寂灭忍之下忍为十三。修此十三观门者为大法王，宜如佛供养之也。仁王经受持经曰：‘大牟尼言：有修行十三观门，诸善男子，为大法王，从习忍至金刚顶皆为法师，依持建立，汝等大众，应如佛供养而供养之，应持百万亿天香妙华而以奉上。’ 　　 
