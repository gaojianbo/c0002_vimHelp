(术语)金刚界三十七尊中，四金刚菩萨也。一金刚钩菩萨，二金刚索菩萨，三金刚锁菩萨，四金刚铃菩萨。此四摄菩萨是化他之德也。此三十七尊皆有自行化他二德，三十七尊位于五轮塔婆中之五解脱轮中者，无为安乐之内证也，此四摄菩萨与三十七尊中之随一同居塔中，是为内证，然住于月轮外塔之四门者，是表化他之德，四摄出四门而利益众生也。出四摄之门，非出于塔外也。其化他之德譬世法为钩索锁铃。譬如于世间取鱼初必有钩，是钩菩萨也。次当以绳引之，是索菩萨也。次当以绳贯之，是锁菩萨也。锁鱼已，则为我有，故当有欢喜之心，是铃菩萨也，铃为表示欢喜者。如是四摄，摄引众生之四德也。钩众生于法界宫而缚住之，自欢喜复使他欢喜也。见曼荼罗秘钞上。秘藏记钞三曰：‘凡四摄有二种功能：一众生请诸师，二诸师引众生。’出生义曰：‘人天得之而集解脱之众，圣贤用之而摄迷倒之流，则塔之四门之外采其业用住位者是也。由四菩萨智之所发起焉，是诸圣人不得晏然本所宫观，而疾甚覆掌，以应群方之请也。　　 
