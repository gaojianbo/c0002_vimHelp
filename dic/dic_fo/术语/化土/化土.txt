(术语)三土之一。为度凡夫二乘化作之国土。申言之，即变化身之住土也。此中有净土与秽土之别。如娑婆者为秽土之化土，如兜率者为净土之化土。化士由所住之佛身而名之。例如此娑婆世界，自众生言之，则为众生自业所招之众生秽土，然佛为度二乘凡夫，以化身出于此土时，自以神通力，而变现似秽土之土而住之。故从众生言，为属于众生果报之秽土，从佛言，则为佛变现之秽土之化土也(众生之秽土与佛之化土，互相融和而现一相，如数多之灯光相和)。天台所立四土中凡圣同居土，方便有余土之二者，或应土是也。唯识论十曰：‘变化身依变化土，谓成事智大慈悲力由昔所修利他无漏净秽佛土因缘成熟，随未登地有情所宜化为佛土，或净或秽，或小或大，前后改转，佛变化身依之而住，能依身量亦无定限。’述记十末曰：‘化土虽复说法，神通增故立变化名，法乐义劣。’(化土非如佛之自受用土，受用法乐之地以神通变化度众生之地也)。 　　 
