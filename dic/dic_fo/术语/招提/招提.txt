(术语)具名拓斗提舍，梵音Caturde&sacute;a，译曰四方。谓四方之僧为招提僧，四方僧之施物为招提僧物，四方僧之住处为招提僧坊。魏太武造伽蓝，以招提名之，招提二字，遂为寺院之异名。增一阿含经十四曰：‘毗沙鬼白世尊曰：我今以此山谷施招提僧，唯愿世尊为之受之。’悲华经八曰：‘比丘比丘尼无惭无愧，或断招提僧物，断现前衣服饮食卧具医药。’玄应音义十六曰：‘招提，译云四方也。招，此言四。提，此言方。谓四方僧也。一云：招提者讹也，正言拓斗提奢，此云四方。译人去斗去奢。拓，经误作招。以拓招相似，遂有斯误也。’涅槃经十一曰：‘招提僧坊。’慧琳音义二十六曰：‘招提僧坊，此云四方僧坊也。’名义集七曰：‘后魏太武始光元年造伽蓝，创立招提之名。’比丘尼钞中上曰：‘拓斗提奢，隋云四方。但是僧处，旧拓提者讹略也。昔人去斗除奢，拓复误作招。以拓招两字，形滥相似，致久来误矣。’ 　　 
