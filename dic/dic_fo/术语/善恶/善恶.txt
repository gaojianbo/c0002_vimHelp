(术语)判善恶之性经论诸师之说种种不一，菩萨璎珞经以顺理为善，违理为恶。经下曰：‘一切众生识始起一想住于缘，顺第一义谛起名善，背第一义谛起为恶。’大乘义章七曰：‘顺名为善，违名为恶。’同十二曰：‘顺理名善，违理名恶。’法界次第上之下曰：‘善顺理为义，息倒归真，故云顺理。恶以乖理为义。’唯识论以顺益此世他世之有漏无漏行法为善，于此世他世违损之有漏行法为恶。若夫如人天之乐果，于此世虽为顺益，于他世不为顺益，故非是善，无记性也。又如恶趣之苦果，于此世虽为违损，于他世不为违损，故非是恶，亦无记性也。论五曰 　　 
