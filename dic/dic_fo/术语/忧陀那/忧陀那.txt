(术语)Ud&amacron;na，又作优陀那，乌陀南，邬陀南，优檀那，邬驮南，郁陀那等。发语言时喉中之风。智度论六曰：‘如人欲语时，口中风出，名优陀那。此风出己，还入至脐，触脐响出，响出时触七处退，是名语言。’[囗@又]译曰丹田。圆觉经大钞十一之下曰：‘有师言：脐下一寸，名忧陀那，此云丹田。’名义集六曰：‘优陀那，天台禅门曰：此云丹田，去脐下二寸半。’[囗@又]译曰中。天台之禅门口诀曰：‘一脉直往趣脐，号曰优陀那风，优陀那者中也，故号此脉为中脉也。’[囗@又]译曰自说。十二部经中之无问自说经。无人问，佛自说法者。俱舍光记一曰：‘邬陀南，此云自说。即十二部经中第五，自说经也。无人问佛自说故。若言嗢陀南，此云集散，集散说故；或言集施，集所说义，施有情故。’慧苑音义上曰：‘邬驮南，此云无问自说。’玄应音义二十一曰：‘邬陀南，此言自说，旧言郁陀那。’同二四曰：‘邬陀南旧曰优陀那，自言自说，谓不待请问而自说也，即无问自说经是也。’[囗@又]译曰印，标相，总略。一切行无常等之四法印也。瑜伽伦记十一之下曰：‘四乌拖南，若作嗢字者，皆须改正，旧语不正。名四优陀那，翻名为印，今翻名说。即世尊常诵说，此义似无问自说，随义傍翻，亦得名印。或名总略义，或名标相，如说无常是有为标相。(中略)涅槃寂静，是无为法标相。若名嗢拖南，则名集施。’大乘义章二曰：‘优檀那者，是外国语，此名为印，法相楷定不易之义名印也。’华严经大疏钞十八曰：‘优檀那此名标相。’同钞曰：‘嗢陀南此云集施，应与邬陀南异。今论亦云嗢陀南，或译之少巧。’同二十二曰：‘邬陀南者，旧为优陀那讹也。正翻为说，义当无问自说。’案四法印之颂，亦曰四乌拖南，又曰四嗢拖南。但言乌拖南，则自说或法印之义。言嗢拖那，则集散或集施之义。此中以言乌拖那为本义。 　　 
