(术语)&DF-8776;Ha&hdotblw;，是为摧一切魔菩萨之种子。具四义：一为一切法本不生之义，二为因之义，三为人我之义，四为法我之义，由迷于一切法本不生之理而为一切烦恼之因，烦恼之因，起二种之我，所谓人我法我也。是故为一切之外道诸天，执我执法，欲使彼调伏，入于金刚药叉三摩地，即思惟此菩萨之一字真言，入于一切法本不生门，则离一切烦恼之因，烦恼既离，则证二种之无我，而显真如恒沙之功德，即超越三界九地妄心所起之诸惑杂染。是故名为摧一切魔大菩萨。见理趣释。 　　 
