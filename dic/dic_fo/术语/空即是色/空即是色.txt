(术语)对于色即是空而言。般若心经曰：‘舍利子！色不异空，空不异色。色即是空，空即是色。受想行识，亦复如是。’此就五蕴而说有空不二之理者。色为色蕴，谓有四大五根等之一切形质者。此色蕴为因缘所生之法，无有实性，则是色无异于空也。此实性虽空，然因缘所会之处有色相，是空无异于色也。然则自实性言之，为色即是空(名之为真谛)，自因缘言之，则为空即是色(谓之俗谛)，而皆曰即是者，示不二也。即归于中道之一实谛。 　　 
