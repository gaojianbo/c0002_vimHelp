(术语)一切菩萨欲证圆觉而修禅定有二十五种之差别。谓无碍清净慧，皆依禅定而生，其禅定有三种之别，一、奢摩他，此译作止，静行也(安于无为也)。二、三摩钵提，此译作观，幻行也(修有为之幻行也)。三、禅那，此译作思惟，寂行也(静幻皆亡也)。于此三行，单修一行者有三人；三行互修者，有二十一人；三行圆修者有一人；因而有二十五人。此二十五人所修之禅定，谓之二十五种清净定轮。圆觉经曰：‘一切诸菩萨，无碍清净慧，皆依禅定生。所谓奢摩他三摩提禅那，三法顿渐修，有二十五种。十方诸如来，三世修行者，无不因此法而得成菩提。’ 　　 
