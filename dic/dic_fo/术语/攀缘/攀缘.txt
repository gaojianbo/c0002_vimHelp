(术语)心不独起，必有所对之境，攀缘于彼而起。恰如老人之攀杖而起，谓之攀缘。又心忽彼忽此，驰回外界之事物，如猿攀木枝，忽在彼处，忽在此处，谓之攀缘。常略之以缘之一字而说之。心为能缘，境为所缘，心涉于境，谓之缘。楞伽经一曰：‘法佛者离攀缘，攀缘离一切所作根量相灭。’楞严经一曰：‘诸众生以攀缘为自性。’维摩经问疾品曰：‘何谓病本，谓有攀缘？(中略)云何断攀缘？以无所得，若无所得则无攀缘。’ 　　 
