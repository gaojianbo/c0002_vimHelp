(术语)万物常变转之意。涅槃经十四曰：‘诸行无常，是生灭法，生灭灭已，寂灭为乐。’此名诸行无常偈。亦曰雪山偈。此一偈为总佛法之大纲，各依其宗义，所释不同。今明通途之一义，则诸三世迁流之有为法，名为诸行。诸行为无常，是生灭之法，此生灭之法，是苦。此半偈是流转门。灭此生与灭已，无生无灭为寂灭。寂灭即涅槃，是乐。为乐者非言受涅槃乐，谓对于有为之苦，而寂灭为乐耳。此半偈是还灭门。诸行无常Anicc&amacron;　vata　sankh&amacron;ra，是生灭法Upp&amacron;davayadhammo，生灭灭已Uppjjitv&amacron;nirujjhanti，寂灭为乐Tesa&mdotabv;　r&umacron;pasamo　sukho。 　　 
