(术语)质者正也，正直之心，无谄曲也。佛道在悟达众生本有之天真，故示其意曰质直是净土。法华经寿量品曰：‘众生既信伏，质直意柔软。一心欲见佛，不自惜身命。时我及众僧，俱出灵鹫山。’又曰：‘诸有修功德，柔和质直者。则皆见我身，在此而说法。’维摩经佛道品曰：‘直心是菩萨净土，菩萨成佛时，不谄众生来生其国。’注曰：‘直心者谓质直无谄，此心乃是万行之本。’同菩萨品曰：‘于六和敬起质直心。’ 　　 
