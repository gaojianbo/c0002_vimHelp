(术语)或曰元神星。可称为本命星之里星者。于本命星祈寿命，则于元辰星，祈官位荣禄除病恼除忧患等。又修本命星供时，宜向此元辰星之方，供养佛菩萨。本命星为阳星，则元辰星为当于其第八之星，本命星为阴星，则元辰星为当于其第六之星。如子年为阳，丑年为阴，寅年为阳，卯年为阴，可以类推。子年生者，则子年贪狼星之第八，即未方之武曲星，为元辰星。丑年生者，则丑年巨门星之第六，即午方之破军星，为元辰星。亦可类推。密宗盛传此说。见日本真言密教圣典。 　　 
