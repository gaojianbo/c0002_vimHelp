(术语)我见邪见等一切迷理之惑，谓之见，贪欲嗔恚等一切迷事之惑谓之爱。见者一切之见惑，爱者一切之修惑见(又云思惑)也。迷事之惑中，以爱着为苦之本，故标爱而该余也。法界次第上之上曰：‘若论烦恼根本，不出见爱。邪心观理，名之为见。若于假实之理，情迷而倒想邪求。随见偏理，妄执为实，通名为见。见烦恼者，谓五利使。贪染之心，名之为爱。若于假实之事情迷随心，所对一切事境，染着缠绵，通名为爱。爱烦恼者，谓五钝使。’归敬仪通真记上本曰：‘见谓见惑八十八使，见所断故，爱谓修惑，八十一品，修所断故。’ 　　 
