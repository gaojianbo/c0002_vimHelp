(术语)S&imacron;lp&amacron;sth&amacron;na－vidy&amacron;，五明之一。又作巧业明。工巧者，工艺也。明者明显之义。即言关于伎术，机关，阴阳，历数等之学艺也。西域记之印度总说曰：‘工巧明伎术机关，阴阳历数。’瑜伽论三曰：‘一切世间工巧业处，名工巧明论。’瑜伽师地论十五举营农工业，商估工业，事王工业，书算计度数印工业，占相工业，咒术工业，营造工业，生成工业，防那工业，和合工业，成熟工业，音乐工业之十二。演密抄四曰：‘文笔赞咏，歌妓乐悉善其事。国城村邑、宫宅园苑、泉流陂池、草树花药、凡所布列，咸得其宜；金银摩尼、真珠琉璃、珊瑚等藏，悉知其处，出以示人；日月星宿、鸟鸣地震、夜梦吉凶、身相休咎、咸善观察，一无错谬，工巧明也。’ 　　 
