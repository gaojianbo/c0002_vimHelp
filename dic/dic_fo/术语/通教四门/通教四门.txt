(术语)此教虽同学如幻即空之旨，然四人之观法四门不同：一有门，又云实门，如幻即空，故有即空，空即有，今即以此中即空之有而入道也。二空门，又云不实门，谓以即有之空而入道也。三亦有亦空门，又云亦实亦不实门，双照空有而入道也。四非有非空门，又云非实非不实门，幻有不可得，幻空不可得，双遮空有而入道也。四教仪三曰：‘通教四门者，即是智度论明一切实，一切不实，一切亦实亦不实，一切非实非不实。佛于此四句广说第一义悉檀。’ 　　 
