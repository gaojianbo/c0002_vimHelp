(术语)菩萨之通称也，或以名声闻及佛。士者凡夫之通称，简别于凡夫而称为大。又，士者事也，为自利利他之大事者，谓之大士。韩诗外传曰：‘孔子与子路子贡颜渊言志，谓子路曰：勇士哉！谓子贡曰：辨士哉！谓颜渊曰：大士哉！’管子法法篇曰：‘务物之人，无大士焉。’大士文本出儒传。法华文句记二曰：‘大士者，大论称菩萨为大士，亦曰开士。士谓士夫，凡人之通称。以大开简别故曰大等。’四教仪集解上曰：‘大士者，大非小也。士事也，运心广大能建佛事故云大士，亦名上士。瑜伽论云：无自利利他行者名下士，有自利无利他名中士，具自他行名上士。大论以菩萨名大士亦开士，普贤观以声闻菩萨为大士，金光明以佛为大士，诸文不同。’释门正统四曰：‘宋神宗宣和元年，诏改释氏为金仙，菩萨为大士，僧为德士。’梵Mah&amacron;sattva。 　　 
