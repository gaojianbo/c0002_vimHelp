(术语)日本日莲宗之意，法华本迹二门之法体，不出十界十如三世间。然迹门明九界之修因门，故以心为法本，使十界十如三千之事法，悉归于一心，一心三观一念三千之妙观，使行人开觉法界唯心。故约于空门理观归于唯一心性。使泯绝他之事相也。本门明佛界之感果门。故以身为法本，使十界十如三千之事法悉归于一身，使行人开觉法界唯一身。故约于有门事观，直指事之十界依正，而作自己之全身，以为本觉之圆体。此中天台宗以迹门之理观为主，日莲宗以本门之事观为旨。故定经体，台祖直以法性之冥理为体，日莲以一经所诠之义为体(所诠之义者，神力品‘以要言之。如来一切皆于此经宣示显说。’是曰四句之结要：第一句结妙之名，第二句结妙之用，第三句结妙之体，第四句结妙之宗，以示一经之所诠在名用体宗之四，加之以能诠之经文即名体宗用教之五重玄义也。故日宗以此所诠之四法定为经体。不别立理性之法界以为经体)，故台家欲开悟此法性之冥理，依迹门之理性，立一心三观一念三千之理观。日莲欲证即身成佛之实事，依本门之事成，制唱题之妙行。夫经题之五字，已含摄一经所诠宗体字用之全体，经题即本迹二门之妙法，然则信解经题即信解十界之依正本有常住之相也。十界之依正者，即信解吾一身也。是岂非即身成佛耶。故末代凡夫，欲即身成佛，则宜一心唱念题目，一心信受之力，会于任运之妙法，是以唱题之事相为门，入于本门之妙法，故谓为本门之事观。 　　 
