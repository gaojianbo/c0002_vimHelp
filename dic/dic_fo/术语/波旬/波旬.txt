(术语)又作波旬踰，波卑面，新作波椽，波鞞，梵音P&amacron;p&imacron;yas，又P&amacron;p&imacron;man，巴P&amacron;pim&amacron;之转讹也。慧琳师云：波旬者，略波卑椽之卑为波。[句-口+目]误作旬也。如荼毗阇毗作耶旬之类。波旬者恶魔名，译为杀者，恶者。注维摩经四曰：‘什曰：波旬，秦言杀者。常欲断人慧命，故名杀者。’义林章六本曰：‘波卑夜，此云恶者，天魔别名。波旬，讹也。成就恶法，怀恶意故。’玄应音义八曰：‘言波旬者，讹也。正言波卑夜，是其名也。此云恶者，常有恶意，成就恶法，成就恶慧，故名波旬。’慧琳音义十曰：‘波旬，梵语正云波俾椽，唐云恶魔。佛以慈心呵责，因以为名。古文译为波卑，秦言好。略遂去卑字。旬字本从目，音悬，误书从日为旬。今验梵本无巡音，盖书写误耳，传误已久。’俱舍光记八曰：‘释迦文佛魔王名波旬，羯洛迦孙驮佛魔王名度使。’大部补注三曰：‘波旬，亦云波旬踰，此云恶者。’胜鬘宝窟中末曰：‘林公云：外国法，佛在世及灭后。共魔语皆悉笑之为波卑面，此云恶者，且恶物。’ 　　 
