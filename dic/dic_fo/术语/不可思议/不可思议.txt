(术语)或为理之深妙，或为事之希奇，不可以心思之，不可以言议之也。法华玄义序曰：‘所言妙者，妙名不可思议也。’维摩经慧远疏曰：‘不可思议者经中亦名不思议也。通释是一，于中分别非无差异，据实望情不思议，据情望实名不可思议。’嘉祥法华疏三曰：‘智度论云：小乘法中无不可思议事，唯大乘法中有之，如六十小劫说法华经谓如食顷。’维摩经序曰：‘罔知所释然而能然者，不思议也。’同注经一曰：‘生曰：不可思议者，凡有二种：一曰理空，非惑情所测。二曰神奇，非浅识所量。’[囗@又](人名)唐灵妙寺沙门，名不可思议，善无畏三藏之弟子也，释大日经第七卷供养次第法。世谓之不思议疏。不思议疏上曰：‘小僧不可思议，多幸面咨和上，所闻法要，随分抄记。’ 　　 
