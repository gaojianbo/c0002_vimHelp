(术语)昙鸾所立。一实相身是理佛，即法性法身也。又佛之光明也。二为物身，是事佛，即方便法身也。又佛之名号也。往生论注下曰：‘云何为不如实修行与名义不相应？谓不知如来是实相身为物身。’六要钞三本曰：‘此有二义：一义云：实相身者此是理佛，即云法性法身是也。为物身者此是事物，即云方便法身是也。一义云：实相为物二种法身共是事佛，二种法身是约自利利他之德，即名与义，实相约义。即是光明摄法身故，为物是名，即是名号摄众生故。问且就后义，既云实相，何为事佛？答：所言实相，非无相义，是虚实义，即约生佛。谓佛为实，众生为虚；以悟为实，以迷为虚。问：二义之中，以何为正？答：二义俱存，用舍可在学者之意。但约名义，犹亲文欤。’鸾师亦立法性方便之二法身。见法身条。 　　 
