(术语)Caitya，又作支帝，脂帝，支征。新作制多，制底，制底耶。积聚之义。以积聚土石而成之也。又谓世尊无量之福德积集于此也。义翻云灵庙。或言有舍利云塔婆，无舍利云制底。或谓总云塔，别云制底。或谓制底与塔婆其义同，无有无总别之差。寄归传三曰：‘大师世尊既涅槃后，人天共集以火焚之。众聚香柴遂成大[廿/积]，即名此处以为制底，是积聚义。(中略)又释：一想世尊众德俱聚于此。二乃积砖土而成之。详传字义如是，或名窣睹波，义亦同此。旧总云塔，别道支提，斯皆讹矣。’玄应音义三曰：‘支提，或言脂帝，或言脂帝浮都，此云聚相，谓集宝及石等高以为相也。’宗轮论述记曰：‘制多者，即先云支提，讹也，此云灵庙。’法华义疏十一曰：‘依僧祇律：有舍利名塔婆，无舍利名支提。地持云：莫问有无，皆名支提。’大日经疏五曰：‘制底，翻为福聚，谓诸佛一切功德聚在其中，是故世人为求福故，悉皆供养恭敬。’同六曰：‘复次梵音制底与质多体同，此中秘密谓心为佛塔也。’阿育王经七曰：‘四支征(音知荷反)处，成道处，转法轮处，涅槃处。’ 　　 
