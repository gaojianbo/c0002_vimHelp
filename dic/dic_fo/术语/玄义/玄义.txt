(术语)幽玄之义理。深妙之义理。天台释诸经，先于文前绪论五重之深义，题为玄义。法华经玄义，金光明经玄义等是也。法华玄义十下曰：‘我以五章略谭玄义，非能申文外之妙，特是粗述所怀。’金光明玄义拾遗记上曰：‘玄谓幽微难见也，义谓理趣深有所以也，其幽微义而有五重。(中略)大师搜抉如是五义解释一题，欲令学者豫知经旨然后寻文，使于文文成智行故。斯是道场，特因静发。称会佛旨，演兹奥旨。故不可以暗证者及寻文者同日而语也。幽微所以，岂虚名哉？’ 　　 
