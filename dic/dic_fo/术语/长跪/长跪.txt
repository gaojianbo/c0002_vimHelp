(术语)两膝据地，两胫上空，两足指头柱地，挺身而立，经文或曰胡跪。佛使丈夫互跪，使尼众长跪，以女子体弱，长跪较互跪为易也。释门归敬仪下曰：‘僧是丈夫，刚干事立，故制互跪。尼是女弱，翘苦易劳，故令长跪。两膝据地，两胫翘空，两足指柱地，挺身而立者也。’寄归传一曰：‘言长跪者，谓是双膝踞地，竖两足以支身，旧云胡跪者非也。五天皆尔，何独道胡？’释氏要览中曰：‘长跪即两膝着地，亦先下右膝为礼。’ 　　 
