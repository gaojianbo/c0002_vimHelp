(术语)三论宗以般若所说诸法皆空为宗，故他人目之为无相宗，非彼自称也。盖依一门而分一大乘教为相性二宗，华严天台等谈真如随缘之宗，谓之性宗，法相三论不许真如随缘之宗，谓之相宗，此相宗中分为有空二者，立依他万法缘生非空之法相宗为有相宗，立依他万法缘生即空之三论宗为无相宗，是亦判教之一门也。选择集本曰：‘且如有相宗，立三时教而判一代圣教，所谓有空中是也。如无相宗，立二藏教以判一代圣教，所谓菩萨藏声闻藏是也。’ 　　 
