(术语)身长一丈六尺，是通常化身佛之身量也。佛说十二游经曰：‘调达身丈五四寸，佛身长丈六尺，难陀身丈长五四寸，阿难身长丈五三寸，其贵姓舍夷一丈四尺，其余国皆长丈三尺。’行事钞下曰：‘明了论云：人长八尺，佛则倍之丈六。’业疏四上曰：‘佛在人倍，人长八尺，佛则丈六，并依周尺以定律吕也。’观无量寿经曰：‘阿弥陀佛，神通如意，于十方国变现自在。或现大身满虚空中，或现小身丈六八尺，所现之形皆真金色。’ 　　 
