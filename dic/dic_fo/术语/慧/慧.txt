(术语)分别事理决断疑念之作用也。又通达事理之作用也。又智与慧虽为通名，然二者实相对。达于有为之事相为智，达于无为之空理为慧。唯识论九曰：‘云何为慧？于所观境简择为性，断疑为业。谓观得失俱非境中，由慧推求，得决定故。’俱舍论四曰：‘慧谓于法有简择。’大乘义章二曰：‘于缘决定为缘。’同十曰：‘观达为慧。’同二十本曰：‘慧者据行方便观达名慧，就实以论，真心体明，自性无闇，目之为慧。’ 　　 
