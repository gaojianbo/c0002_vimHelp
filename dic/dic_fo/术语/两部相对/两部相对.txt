(术语)胎藏住于莲华，以莲华表理之摄持故。金刚住于月轮，以表智之光照故。又莲华住于地，月轮居于天，以配于阴阳，以阴阳是理智之异名故。又胎藏之大日，住于曼荼罗之中位，横表平等之义，金刚之大日，居于一印会之最顶，竖表差别之义，以理为平等，智为差别故。又胎藏之大日，住于法界定印，定为理之异名，金刚之大日，住于智拳印，智之义可知也。见秘藏记钞三。 　　 
