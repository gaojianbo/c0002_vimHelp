(术语)三论玄义曰：‘昔涅槃初度江左，宋道场等沙门慧观，仍制经序，略判佛教。凡有二科：一者顿教，即华严之流，但为菩萨具足显理。二者，始从鹿苑，终竟鹄林。自浅至深，谓之渐教。于渐教内开为五时：一、三乘别教，于阿含经等，别说四谛、十二因缘、六度，投声闻缘觉菩萨之三机者。二、三乘通教，专说般若经通化三乘者。三、抑扬教，说维摩思益之诸经，而赞扬菩萨挫折声闻者。四、同归教，说法华经，使彼三乘归于一极者。五、常住教，说涅槃经以明佛果之常住者。又此五教如其次第名为有相、无相、抑扬、会三归一、圆常。 　　 
