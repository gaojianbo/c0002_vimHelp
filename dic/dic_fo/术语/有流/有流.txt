(术语)有者三界之果报。流者四种之惑。三界之果报实有，故云有，四种之惑使人漂没三界之生死海，故云流。四流者：一见流，二欲流，三有流(与今之有流异)，四无明流也。止观一下曰：‘横截死海，超度有流。’辅行一之四曰：‘有谓三有，流谓四流。于此三处，因果不亡，故名为有。为此四法，漂溺不息，故名为流。见流，三界欲也。欲流，欲界一切诸惑，除见及痴。有流，上二界一切诸惑，除见及痴。无明流，三界痴也。’[囗@又]四流中之见流。见四流条。 　　 
