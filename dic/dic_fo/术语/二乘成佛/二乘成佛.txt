(术语)谓舍利弗等二乘之人，既于阿含经说时，得二乘之极果，而中间缘于大乘诸经，其机调熟，终至法华，回其小心而发大菩提心，由佛受未来成佛之记也。相性二宗，各有异义，法相宗谓五姓各别，定性二乘，永无归涅槃而成佛者，法华于声闻授成佛之记者，为欲引一类渐悟之机之方便也。华严天台等之法性宗，谓一切皆成佛，即得小果者，又其身已死，入无余涅槃者，亦更回小向大，成万行，得佛果，法华之授记，非方便，乃真实也。 　　 
