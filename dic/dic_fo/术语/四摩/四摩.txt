(术语)&Sacute;ima又云四摩室。为戒场，即布萨界之梵语也。译曰别住。法砺四分疏七末曰：‘明了论西音名为四摩室，此方翻名称为别住。彼疏解云：此云布萨界，或称戒境者非正翻名，谓此住处与余住处各不相通，于此作法，不须取余住处，故云别住。别住不同，有十七种。’羯磨疏二上曰：‘明了论疏解云：本音四摩，此正翻云别住是也。诸本云布萨界及戒场者，非正本音，所以名别住者，谓此住作法与余住不相通。’译为别住不当。四摩乃界之义。即结界也。上出之两解非正者为正翻。指布萨时，比丘参集之境界。即住于同一结界(四摩)内之比丘等，有必须参集于界内所定地之义务。是为防彼由远地参集劳苦与在同一住处有不和合者，而制之。后世寺院门前之结界石，即四摩之标柱也。参照结界条。 　　 
