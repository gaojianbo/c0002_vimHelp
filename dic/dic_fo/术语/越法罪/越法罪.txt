(术语)又曰越三昧耶罪。违越三世诸佛秘密之法之罪也。大日经疏二十曰：‘此大乘密教当如是法相承，若授受失宜，即是专擅自恣而越法则，故云住不放逸也。’演密钞十曰：‘若传受失宜，专擅自恣，即是放逸，违越三世诸佛秘密法则。得越法罪，越法罪者，此中所谓犯三昧耶四波罗夷中第三戒也。谓传法之人当须善识根缘，又知法门分际应病授药，勿使差根。’ 　　 
