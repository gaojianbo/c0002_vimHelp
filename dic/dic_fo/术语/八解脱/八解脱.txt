(术语)一、内有色想观外色解脱。内身有色想之贪，为除此贪，观外之不净青瘀等色，使贪不起，故名解脱。此初解脱依初禅定而起，缘欲界之色也。二、内无色想观外色解脱，内身虽无色想之贪，而欲使更为坚牢，观外之不净青瘀等色，使不起贪，故名解脱。此依二禅而起。缘初禅之色也。以上二者为不净观。三、净解脱身作证具足住。观净色故名净解脱。于定中除不净相，唯观八色等光明清净光洁妙宝之色也。观净色而不生贪，足显观之转胜，证得此性解脱于身中，故名身作证，具足圆满，而得住于此定，故名具足住，此第三解脱之位，依第四禅而起，亦缘欲界之色也，所异者上二项为可憎之不净色，此为可爱之净色，故是净观也，四、空无边处解脱，五、识无边处解脱，六、无所有处解脱，七、非想非非想处解脱，此方者依四无色定而起，各于所得之定，观苦空无常无我，生厌心而弃舍之，故名解脱。八、灭受想定身作证具住，灭受想定者，灭尽定也，是亦依第四禅弃舍前之非非想即一切之所缘，故名解脱(以上新译之名称，旧译少异)。问：唯第三禅无解脱云何？答曰：以第三定中无眼识所引之显色贪故(二禅已上五识皆无)，又为自地之妙乐所动乱故(彼地曰离喜妙乐地)无解脱也。 　　 
