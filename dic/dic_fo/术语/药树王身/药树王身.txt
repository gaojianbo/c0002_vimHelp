(术语)菩萨应现于六道，救众生苦难之身也。观音玄义上曰：‘如华严云：有上药树，其根深入，枝叶四布，根茎枝叶，皆能愈病。闻香触身，无不得益。菩萨亦如是，大悲熏身形声利物，名大药王身。又如如意珠，能雨大千珍宝，随意而不穷不尽。菩萨大慈熏身与众生乐，名如意药王身。’法华玄义六曰：‘示身轮者，即是示药树王身如意珠王身。’法华入疏七曰：‘五约药树珠王明，观世音譬药树王遍体愈病，普门者譬如意珠王随意所与。’ 　　 
