(术语)U&sdotblw;&ndotblw;i&sdotblw;a，又作嗢瑟尼沙，郁瑟尼沙，郁尼沙，坞瑟腻沙。译曰佛顶，肉髻。佛之顶骨隆起成髻形者。三十二相之一。可洪音义一上曰：‘乌瑟腻沙，此云佛顶。’玄应音义二十一曰：‘乌瑟腻沙，或作嗢瑟尼沙，或作郁瑟尼沙，此云髻。案无上依经云：顶骨涌起，自然成髻，是也。’慧琳音义四曰：‘乌瑟腻沙，梵语也，如来顶相之号也。观佛三昧海经云：如来顶上，肉髻团圆，当中涌起。高显端严，犹如天盖。’往生要集上末曰：‘乌瑟高显，晴天翠浓，白毫右旋，秋月光满。’无上依经曰：‘郁尼沙。’ 　　 
