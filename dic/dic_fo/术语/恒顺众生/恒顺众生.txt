(术语)普贤菩萨十大愿之第九。华严经普贤行愿品曰：‘言恒顺众生者，谓尽法界虚空界十方刹海所有众生种种差别，所谓卵生胎生湿生化生。(中略)有想无想，非有想非无想，如是等类我皆于彼随顺而转，种种承事，种种供养，如敬父母，如奉师长，及阿罗汉乃至如来等无有异。于诸病苦为作良医，于失道者示其正路，于闇夜中为作光明，于贫穷者令得伏藏。’ 　　 
