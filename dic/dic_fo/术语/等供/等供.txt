(术语)又云等得。凡大众之食法，由上座至下末待食物等配赋平均，令维那唱等供或等得然后得食也。行事钞下三曰：‘四分得食便食，为俗讥责。佛令唱等得已，然后食。僧祇唱等供，若时欲过，随下随食无罪。十诵云等供。(中略)十诵因舍利弗为上座纯食好食。罗睺白佛。佛言：从今上座待得遍，闻等供声一切僧共食。’同资持记下三之三曰：‘等供约赋遍，等得约受足。等即是同。’同下四之一曰：‘等得亦云等供，即大小食时唱食平等。’问：梵语僧跋，此译等施，是亦食前所唱之语，与等供何别？答：总为相同，别则等供之语，就行食之平等而称，僧跋之语，就食味之平等而称。 　　 
