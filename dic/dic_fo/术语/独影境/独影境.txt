(术语)三类境之一，第六意识之妄想分别，浮实我实法之相如，现空华兔角之境，所现之相，多为相分。此相分非有实体，惟为意识之见分所变现之影像。故名之为独影境。对于带质境之相分有本质，而谓为独。对于性境之相分有实性，而谓为影。故独影境者，为一时妄分别之反应。为情有理无之法，三性中之遍计所执性也。既是妄分别之反应，故其性(善恶无记之性)、其系(三界之系属)、其种子(能生之种子)，皆与妄分别之本体(即见分)相同，体性总为见分，如镜中之影，随本质之形。唯识枢要上本曰：‘独影之境，唯从见分，性系种子皆定同故。如第六识缘龟毛空华石女，无为他界缘等所有诸境。如是等类，皆是随心无别体用，假境摄故名为独影。’ 　　 
