(术语)An&amacron;srava，漏者烦恼之异名，漏泄之义，贪嗔等之烦恼，日夜由眼耳等六根门漏泄流注而不止，谓之漏。又漏为漏落之义，烦恼能令人漏落于三恶道谓之漏。因之谓有烦恼之法云有漏，离烦恼之法云无漏。俱舍论二十曰：‘诸境界中，流注相续，泄过不绝，故名为漏。’大乘义章五本曰：‘流注不绝，其犹疮漏，故名为漏。’法华文句一曰：‘毗昙云：漏落生死。’ 　　 
