(术语)大日经五秘密曼荼罗品，如来说发生偈，是由六大生四种法身，四种曼荼罗，三种世间，且示诸法常住也。偈曰：‘能生随类形，诸法之法相。诸佛与声闻，救世因缘觉。勤勇菩萨众，及人尊亦然。众生器世界，次第而相生。生住等诸法，常恒如是生。’此中前之能生二字，是六大，随类形已下诸句，所造之法也。于其所造句中，配四种法身与四种曼荼罗及三种世间之三种法也。见秘藏记末，同钞十。 　　 
