(术语)华严宗所用极理之称。犹天台家用诸法实相之语也。唯识论九曰：‘胜义胜义，谓一真法界。’华严大疏曰：‘往复无际，动静一言，含众妙而有余，超言思而回出者，其唯法界欤。’大疏钞一曰：‘以一真法界，为玄妙体。’言事事物物。一微一尘尽足为一真法界也。其体绝待故曰一，真实故曰真，融摄一切万法。故曰法界。乃华严经一部之主意。三藏法数四曰：‘无二曰一，不妄曰真，交彻融摄，故曰法界。即是诸佛平等法身，从本以来，不生不灭，非空非有，离名离相，无内无外，惟一真实，不可思议，是名一真法界。’ 　　 
