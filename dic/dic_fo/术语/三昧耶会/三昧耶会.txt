(术语)言金刚界九会曼荼罗之第二会也。此会三十七尊，贤劫十六尊，外金刚部三十天，共有七十三尊。皆画其三昧耶形。如大日为塔，宝生为五股杵，金刚歌为箜篌。杲宝抄曰：‘三昧耶曼荼罗，言其体，则诸尊手所执持之器杖印契也。世间国王立法令，印玺了，则万人不违越之，王不自毁破之。今亦如是，诸尊之本誓，正显于印文，而成五股刀莲等，于手中持之，则天魔破旬不敢违越之。若众生见彼三昧耶形，而信其本愿，如法修行，则若智者福随所愿而必与之，诚秘密三昧也。’ 　　 
