(术语)维摩会上显不二法门，三十一圣，各说不二之法相，文殊说无言无说，是为不二法门，维摩于最后默然无言。维摩经入不二法门品曰：‘于是文殊师利问维摩诘：我等各自说已，仁者当说，何等是菩萨入不二法门？时维摩默然无言。文殊师利叹曰：善哉善哉！乃至无有言语文字，是真入不二法门。’注曰：‘肇曰：上诸菩萨措言于法相，文殊有言于无言，净名无言于无言，此三明宗虽同而亦有深浅。’世谓为维摩一默。 　　 
