(术语)如确取牛戒狗戒等非理之戒法，而思为生天之因，解脱之道。迷取非理戒禁之邪见也。此中亦含布施取苦行取等。以有迷取非理之布施或非理之苦行而思为清净之因或道者故也。但由印度之外道守邪戒者多，故谓之戒禁取。五见之一。俱舍论十九曰：‘于非因道，谓因道见，一切总说，名戒禁取。(中略)理实应立戒禁等取名，略去等言，但名戒禁取。’大乘义章六曰：‘言戒取者，于有漏法，取为能净，故云戒取。’智度论二十二曰：‘外道戒者，牛戒鹿戒狗戒罗刹鬼戒哑戒聋戒，如是等戒智所不赞，唐苦无善报。’ 　　 
