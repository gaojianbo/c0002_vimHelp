(术语)三智中之一切智，混声闻缘觉之智，故为分别彼一切智，而名佛智为一切智智。大日经疏一曰：‘梵云萨婆若那Sarvaj?&amacron;na，即是一切智，今谓一切智智，即是智中之智也。’又‘一切智智，如实了知，名为一切智者。’又谓一切智智，譬如虚空界，离一切分别，又如大地，为一切众生所依，又如火界，烧一切无智之薪，又如风界，除去一切诸烦恼之尘，又如水界，一切众生依之欢乐。又谓此智，菩提心为因，大悲为根，方便为究竟。菩提心为因者，谓行者如实知自心也。大悲为根者，谓行者发悲愿，拔众生之苦，与以乐也。方便为究竟者，为一切智智之果，即以利他之行而名之也。仁王经中曰：‘自性清净，名本觉性，即是诸佛一切智智。’ 　　 
