(术语)人命终后未受报之间，是中有也，中有之寿命但极于七日而死，死而复生，未得生缘，则至七七日，七七日，罪业审定，方受其报。此间亲属为亡者修追福，则转劣而为胜云。古婆沙论五十三曰：‘尊者奢摩达多说曰：中有众生，寿七七日。尊者和须蜜曰：中有众生寿命七日，所以者何？彼身累弱故。’瑜伽论一曰：‘此中有若未得生缘极七日住，若极七日未得生缘死而复生，极七日住，如是展转未得生缘，乃至七七日住，自此以后定得生缘。’地藏菩萨本愿经上曰：‘圣女又问：此水何缘而乃涌沸？多诸罪人及以恶兽无？毒答曰：此是阎浮提造恶众新死之者，经四十九日，后无继嗣，为作功德，救援苦难。生时又无善因，当据本业所感地狱。’ 　　 
