(术语)学佛人可通学者有三：一、戒学，戒者禁戒也，能防禁身口意所作之恶业者。二、定学，定者禅定也，能使静虑澄心者。三、慧学，慧者智慧也，观达真理而断妄惑者。戒学者律藏之所诠，定学者经藏之所诠，慧学者论藏之所诠。依戒而资定，依定而发慧，依慧而证理断恶。因位之修学，过此三者，果上则无学也。名义集三学篇曰：‘道安法师云：世尊立教，法有三焉：一者戒律，二者禅定，三者智慧。斯之三者至道之由户泥洹之关要，戒乃断三恶之干将也，禅乃绝分散之利器也，慧乃济药病之妙医也。今谓防非止恶曰戒，息虑静缘曰定，破惑证真曰慧。’ 　　 
