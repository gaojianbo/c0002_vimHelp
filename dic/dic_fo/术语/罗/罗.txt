(术语)&DF-876A;Ra，又作啰。悉昙五十字门之一。大日经曰：‘啰字门一切法离诸尘染故’者，自Rajas(尘染)释之，文殊问经曰：‘称啰字时是乐求胜义声’者，自Rati(尘染)释之，文殊问经曰：‘称罗字时是乐求胜义声’者，自Rati(乐)解之。又为火大之种子。大日经疏一曰：‘啰字门为火。’同七曰：‘啰字门，一切诸法离一切尘染故者。梵云啰逝是尘染义，尘是妄情所行处，故说眼等六情行色等六尘。若见啰字门，则知一切可见闻触知法皆是尘相，犹如净衣为尘垢所染，亦如游尘粉动，使太虚昏浊，日月不明，是为字相。’演密钞五曰：‘以啰字之慧火，除烦恼之暗，资智慧之明。’又此种子有消除尘垢之功能。故真言行者欲净心身必观此字。大疏四曰：‘以啰字门，自净心地及此道场地。’又&DF-876A;为诸菩萨，诸阿修罗之种子。 　　 
