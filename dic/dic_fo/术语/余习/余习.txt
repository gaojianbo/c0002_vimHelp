(术语)又曰残习，余气，习气。既断烦恼，犹存残余之习气也。二乘不能断此余习，独佛断之。唐华严经二曰：‘离一切烦恼心垢及其余习。’智度论二曰：‘阿罗汉辟支佛虽破三毒，气分不尽，譬如香在器中。香虽去，余气故在。又如草木薪，火烟烧出，炭灰不尽，火力薄故。佛三毒永尽无余，譬如劫尽火烧须弥山一切地都尽，无烟无炭。如舍利弗嗔恚余习，难陀淫欲余习，毕陵伽婆蹉慢余习，譬如人被锁初脱时，行犹不便。’ 　　 
