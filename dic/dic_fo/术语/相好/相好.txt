(术语)Lak&sdotblw;ana　Vya?jana，就佛之身体而言，微妙之相状，可了别者，是谓之相，细相之可爱乐者，谓之好。相者大相，好者更为庄严大相之小相也。就丈六之化身而言，则相有三十二，好有八十。就报身而言，则有八万四千乃至无量之相与好。观无量寿经曰：‘心想佛时，是心即是三十二相八十随形好。’又曰：‘无量寿佛有八万四千相，一一相各有八万四千随形好。’法界次第下曰：‘相好乃同是色法，皆为庄严显发佛身。但相总而好别，相若无好则不圆满，轮王释梵亦有相。以无好故相不微妙，故次相而辨好也。’辅行六曰：‘相大庄严身，好小庄严身，若说大者则说小。’智度论二十九曰：‘若须八十随形好何不皆名为相而别为好？答曰：相大严身。若说大则已摄小。复次相粗而好细，众生见佛则具相，好则难见故。又相者余人共得，好者或共或不共，以是故相好别说。’大乘义章二十末曰：‘福状外彰，名之为相。又表内德亦名为相，姿媚可爱惬悦人情，说之为好。’ 　　 
