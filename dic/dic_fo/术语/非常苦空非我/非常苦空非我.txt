(术语)十六行相中之四行相。观苦谛之境，而起四种之观解。即苦谛为三界迷妄之果报，而一切世间之法也。此世间之法，为由众缘和合而存在者，因缘散亦随而忽灭，故为非常，又逼迫恼害有情之心身，故为苦，又诸法自我心身至于妻子眷族，无一可定为我有者，故为空，又诸法无常住之义，亦无常一主宰之义，无可执而为我者，故观为非我也。 　　 
