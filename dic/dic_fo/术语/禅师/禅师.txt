(术语)修禅定之师也。善住意天子所问经曰：‘天子问：何等比丘得言禅师？文殊师利答言：天子！此禅师者，于一切法一行思量，所谓不生，若如是知得言禅师。’独孤及文曰：‘间生禅师，俾以教尊。’三教指归一曰：‘修心静虑曰禅师。’毗奈耶杂事十三曰：‘经师律师论师法师禅师，不以同类令聚一处。’禅师之称号有二种：一系天子之褒赏，一禅僧呼前人为禅师。师家众僧通用之，天子之褒赏始于陈宣帝大建元年，崇南岳慧思和尚为大禅师；唐中宗神龙二年赐化宗神秀上座以大通禅师之谥号。 　　 
