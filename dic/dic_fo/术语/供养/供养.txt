(术语)毛诗蓼莪笺曰：‘供养日寡矣，而我不得终养。’仪礼既夕注曰：‘燕养平常，所用供养也。’礼记曾子问注曰：‘妇有供养之礼，故必祭而成妇义。’战国策曰：‘得甘脆以养亲，亲供养备。’白虎通曰：‘王者有六乐，所以作供养。’今为资养三宝奉香华灯明饮食资财等物，谓之供养，义本于此。文句二下曰：‘施其依报名供养。’玄赞二曰：‘进财行以为供，有所摄资为养。’ 　　 
