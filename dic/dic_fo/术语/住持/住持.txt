(术语)安住于世而保持法也。圆觉经曰：‘一切如来，光严住持。’毗婆沙论曰：‘佛力住持即入大乘正定之聚。’净土论曰：‘正觉阿弥陀，法王善住持。’[囗@又](杂名)一寺之主僧名住持，此由禅门起。敕修清规住持章曰：‘佛教入中国四百余年而达磨至，又八传而至百丈，唯以道相授受，或岩居穴居，或依律等未有住持之名。百丈以禅宗寖盛，上而君相王公，下而儒老百氏，皆向风问道。有徒字蕃，非崇其位则师法不严，始奉其师为住持，而尊之曰长老，如天竺之称舍利须菩提，以齿德俱尊也。’禅苑清规尊宿住持曰：‘代佛扬化，表异知事，故云传法。各处一方，续佛慧命，斯曰住持。初转法轮，名为出世。师承有据，乃号传灯。’ 　　 
