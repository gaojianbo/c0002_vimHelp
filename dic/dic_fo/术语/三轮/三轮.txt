(术语)佛之身口意三业也。佛以三业碾摧众生之惑业，故云三轮。非下地之所测，故云三密。[囗@又]一、神通轮，又云神变轮。由佛之身业现种种之神变，使众生起正信者。二、记心轮，以佛之意业分别他之心行差别者，记心者，识别他之心也。三、教诫轮，又云正教轮。以佛之口业教诫彼而使修行者。此三者，如次第为身意口之作用，先以神通导之，次以记心鉴机，次以教诫，使行正道。化导之次第应然也。杂集论一曰：‘神通记说教诫变现等无量调伏方便，导引所化有情令心界清净。’光明文句记一曰：‘身业现化名神通轮，口业说法，名正教轮。意业鉴机，名记心轮。三皆摧碾众生惑业，故名轮。’义林章三轮章曰：‘为示现身意语三如其次第三业化，故不增不减。’[囗@又]一、神足轮，同于上之神通轮。二、说法轮，同于上之教诫轮。三、忆念轮，使众生忆念佛之教法，而去邪行正者。此忆念之名，虽就众生之机法而言之。然使之忆念，亦本于佛之意轮，故此三者如其次第，归于佛之身口意三轮。此三轮为律藏之所说，而南山以之判戒定慧之三学，以定慧之法门为神足说法二轮之所属，以戒学为忆念轮之所属。戒学者，对于内德使忆持思惟事之善恶邪正而树立正道者，故此为佛之三轮中忆念轮所发之法门也。四分律受戒犍度曰：‘至象头山中以三事教化：一者神足。(中略)二者忆念教化。(中略)三者说法教化。’(此次第为身意语同于经宗所说)。戒疏行宗记一上曰：‘问经宗所论，身轮现通，口轮说法，意轮鉴机。上二句同今，后轮异者？答：彼取佛意授法无差，今约机心奉持不忘。此据律中三事教化，所出不同，未须融会。’又‘据律但名三事，以能摧业惑故名为轮。’[囗@又]三轮相之略。见三轮相条。[囗@又]风轮水轮金轮之三。见轮世界条。[囗@又]谓惑业苦之三者。依惑作业，依业感苦，更依苦起惑作业。此三者如轮转而不止，故有轮之称。[囗@又]谓无常不净苦之三者。此三者，坚固而非易破摧，如铁轮然，故云轮。弥陀经通赞曰：‘此经起由为破三轮故，三种轮者：一为破无常轮，二为破不净轮，三为破苦轮。’[囗@又]谓三轮教。兴禅护国论序曰：‘三轮八藏之文，四树五乘之旨。’见三轮教条。 　　 
