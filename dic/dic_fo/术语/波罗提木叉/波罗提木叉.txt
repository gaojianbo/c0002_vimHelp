(术语)Pratimok&sdotblw;a，又作婆罗提木叉，钵喇底木叉。戒律三名之一。译曰别解脱，又曰处处解脱。七众所受之戒律，各就解脱身口七支之恶之义而简别为定共戒道共戒，称之曰别解脱戒。又翻曰随顺解脱。以戒律随顺有为无为二种解脱之果故也。行事钞中之一曰：‘波罗提木叉此云处处解脱。’戒本疏一上曰：‘波罗提木叉，此翻别解脱也。’大乘义章一曰：‘木叉者此名解脱。(中略)戒行名为解脱，有其两义：一者戒行能免业非，故名解脱。二能得彼解脱之果，故名解脱。’义林章三末曰：‘别别防非名之为别，能防所防皆得别称。戒即解脱，解脱恶故。’华严探玄记三曰：‘波罗提木叉，此云别解脱。此就因得名，然有二义：一拣异定道(定共戒与道共戒)，名之为别。二三业七支各各防非，故名为别，亦翻为随顺解脱。此据果立名。随顺有为无为二种解脱故。’希麟音义八曰：‘钵喇底木叉，旧云波罗提木叉，此云别解脱。即七众别解脱律仪也。’巴P&amacron;timukha，列记戒律项目之书也，普通呼为戒本。布萨之日，于僧众现前，读此各条，令比丘忏悔犯非也。 　　 
