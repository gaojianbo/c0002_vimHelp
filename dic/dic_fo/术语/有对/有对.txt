(术语)就十八界分别三种之有对：一障碍有对，二境界有对。三所缘有对。对者碍之义。碍有二种：一障碍之义，二拘碍之义。障碍之义者，第一之障碍有对也。以五根五境之小色为体。此十色互相障碍，如手之碍手，石之碍石，故名障碍，障碍即有对也。拘碍之义者，第二之境界有对，与第三之所缘有对也。境界有对者，六根六识之十二界与法界一分之心所法也，此十三界之法为境所拘，故名有对。境界有对也(依主释)。所缘有对者，六识及境界之七心界与法界之一分心所法也。此八界为所缘之境所拘碍，故名有对，所缘有对之依主释也。此中境界与所缘之差别有多义，玆言其一义，则以取根及心识之境一边，名为境界有对，以缘心与所之境一边，名为所缘有对云。见俱舍论二。梵Sapratigha。 　　 
