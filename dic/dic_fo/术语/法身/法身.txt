(术语)佛之真身也。其释名性相二宗各异其义。相宗据唯识论谓法身有总相法身与别相法身二种，总相法身者，兼理智二法，与金光明之如如及如如智，谓为法身之义同，是以所证之真如与能照之真觉为法身也。以三身言之，则自性身与自受用报身之二身合见。依此义释之，则法身为理智显现，有为(智)无为(理)一切功德法体性之所依，故名法身。又成就庄严一切之功德法，故言法身。唯识论十曰：‘此牟尼尊所得二果永离二障，亦名法身，无量无边力无畏等大功德法所庄严故。(中略)此法身五法为性，非净法界独为法身，二转依果皆摄此故。’别相法身 　　 
