(术语)Dak&sdotblw;i&ndotblw;&amacron;，又作哒嚫、达[贝*亲]、达亲、达榇、大嚫、檀嚫。财施之义。又右手之义，以右手受施物也。盖于斋食之后，施僧以财物，令右手受之也。僧对其施物为报之而说法，称其说法亦曰达嚫。是转财施之义而为法施之义。义净三藏谓为陀那伽陀或特欹拏伽陀，译作施颂。探玄记十八曰：‘达[打-丁+亲]者，尊婆须蜜论作檀嚫。此云财施。律云：报施之法名曰哒嚫，导引福地亦名哒嚫。西域记云：正言达[打-丁+亲]拏，或云驮器尼，此云右手也。以用右手受他所施为其生福故，从之立名。’行事钞下三曰：‘大嚫法，五分食后施衣物，名为哒嚫也。’资持记下三之三曰：‘达嚫，大嚫。梵音少异，亦云檀嚫。此翻财施，谓报施之法名曰达嚫。文约施衣，准应不局。世谓以财衬食，故名嚫者，不识华梵。又名说法为施财者并非。问：为名财物，为目说法？答：据名名物。今谓行施之时必为说法，因名说法以为达嚫，准理具云达嚫说法，事义方全。问：此与咒愿何别？答：约事似同，究义须别。咒愿则别陈所为，达嚫则通为说法，今或营斋事须双用。’寄归传一曰：‘但至食龙，必为说特欹挐伽陀。是持施物供奉之义。特欹尼师，即是应合受供养人。是故圣制，每但食了，必须诵一两陀那伽陀，报施主恩。’ 　　 
