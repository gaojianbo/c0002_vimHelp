(术语)密教之世界观也。密教道场观之器世界观，空轮，风轮，水轮，金轮之四、与显教同。其金轮上大乳海中有金龟，周遍于法海，其背上生大莲华，其上有八峰须弥山。即观下方之空轮为我心之空，观风轮为法身，观水轮为大悲，观金轮金龟为佛性，观须弥为法身，观八海为八识，观七金山为七觉支。而法身为一切诸法之本源，故谓须弥为座。见秘藏记本，同钞四。是依密经所说大日如来于须弥卢顶金刚宝楼阁说法。金刚顶经一曰：‘往诣须弥卢顶金刚摩尼宝峰楼阁。’摄真实经曰：‘时薄伽梵，住妙高山顶。三十三天帝释天宫中摩尼最胜楼阁，三世诸佛常说处。’是为本有法身会座之密意也。 　　 
