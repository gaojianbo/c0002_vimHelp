(术语)谓事理本来无二，于浅近之事相上自具深妙之真理也。止观一曰：‘离说无理，离理无说；即说无说，无说即说。无二无则即事而真。’光明玄曰：‘若取即事而真，为真身。’法华玄义四曰：‘虽服甘露，不能即事而真，伤命早夭。’大日经疏一曰：‘譬如幻师以咒术力加持药草，能现种种未曾有事。五情所对，悦可众心。若舍加持，然后隐没。如来金刚之幻，亦复如是。缘谢则灭，机兴则生。即事而真，无有终尽。’ 　　 
