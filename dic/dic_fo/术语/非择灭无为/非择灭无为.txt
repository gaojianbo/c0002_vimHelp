(术语)三无为之一。灭者灭尽有为法也，灭尽了，毕竟不生，曰无为。此灭有二种，以智慧之简择力断灭烦恼，不令再生，谓之择灭无为，即涅槃也。又不依择力，仅由缺有为法之自生缘，而毕竟不生，谓之非择灭无为。盖择灭者，圣道所得，非择灭者，缘缺所得也。俱舍论一曰：‘永碍当生得非择灭，谓能永碍未来法生得灭异前，名非择灭。得不因择，但由阙缘。’唯识述记二末曰：‘而此本性不由慧能而性清净，名非择灭。或有为法缘阙不生，不生之灭显真理故，名非择灭，离无漏慧而自灭故。’ 　　 
