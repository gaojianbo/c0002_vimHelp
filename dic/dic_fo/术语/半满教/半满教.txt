(术语)涅槃经以梵书之悉昙章阿阿(引)等半体字譬小乘经，毗伽罗论之成字譬大乘之经典。昙无谶三藏依之判一代教立半满之二教。谓小乘为半字教，大乘为满字教也。大乘义章一曰：‘此二亦名大乘小乘半满教也。声闻藏法狭劣名小，未穷名半。菩萨藏法宽广名大，圆极名满。’华严玄谈四曰：‘昙无谶三藏立半满教，隋远法师亦同此立。’止观三曰：‘明半满，半者明九部法也，满者明十二部法也。(中略)半满之语直是扶成大小。’同辅行曰：‘半唯在小，永隔于大。方等则具存半满，般若法华涅槃华严唯满不半，鹿苑唯半不满。’ 　　 
