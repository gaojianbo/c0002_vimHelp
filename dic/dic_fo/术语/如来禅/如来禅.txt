(术语)又名如来清净禅。楞伽经所说四种禅之一。如来所得之禅定，即首楞严定也。依此禅定穷究法身般若解脱三德秘藏之大涅槃，而起无作之妙用，别于外道二乘菩萨所得之涅槃，谓之如来禅。楞伽经二曰：‘云何如来禅？谓人如来地得自觉圣智相三种乐住，成办众生不思议事，是名如来禅。’同经注解二曰：‘如来禅者即首楞严也。’证道歌曰：‘顿觉了如来禅，六度万行体中圆。’禅源都序上一曰：‘若顿悟自心本来清净元无烦恼，无漏智性本来具足，此心即佛毕竟无异。依此而修者，是最上乘禅，亦名如来清净禅，亦名一行三昧，亦名真如三昧。此是一切三昧根本，若能念念修习，自然渐得百千三昧。达磨门下展转相传者是此禅也。’此以如来禅为至极之心法，达磨所传之宗旨名。唐仰山初立祖师禅之目，以祖师禅为达磨所传之心印，以如来禅为未了之名。见祖师禅条。 　　 
