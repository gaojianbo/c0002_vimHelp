(术语)堪受戒之道具。即许受戒者也。南传之障法，非结节疮等诸病者，不男，未开放奴，负债者等及满二十岁以上，衣钵具足者，皆为戒器。四分律三十五，举十三难十遮。即不犯边罪，不犯比丘尼，非贼心入道，非坏二道，非黄门，非杀父，非杀母，非杀阿罗汉，非破僧，不恶心出佛身血，非是非人，非畜生，非有二形，及不自称名字，不称和尚名，年不满二十，不具三衣钵，不听父母，负债，奴隶，官人，大夫，恶病是也。有部所传(百一羯磨及出家近圆羯磨仪范)者，有一层复杂之形式(瑜伽论五参照十三)，然梵网经下不附一切之此等制限。曰：‘若一切众生初入三宝海以信为本，住在佛家以戒为本，佛子！始行菩萨若信男若女中，诸根不具黄门媱男媱女奴婢变化人受得戒。’ 　　 
