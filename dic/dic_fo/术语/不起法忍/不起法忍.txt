(术语)又云无生法忍。不起者即无生也，断见惑而生空理，所谓得无生法忍也。空理者无生无起，故云无生法，又云无起法。忍者忍可决定此无生无起之空理也。维摩经佛国品曰：‘逮无所得，不起法忍。’同注云：‘肇曰：忍即无生慧也。以能堪受实相，故以忍为名。得此忍则无取无得，心相永灭，故曰无所得不起法忍也。’幻士仁贤经曰：‘离八十垢得不起法忍。’ 　　 
