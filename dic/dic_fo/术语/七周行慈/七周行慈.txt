(术语)五停心观中第二为慈悲观，是使多嗔之众生修慈悲而对治嗔毒也。而行之之境分为七种，以三乐与之。是曰七周行慈。周者周遍，于怨亲周遍平等也，又周遍而行之也。七境者，一、上品之亲，二、中品之亲，三、下品之亲，四、中人非冤亲，五、下品之冤，六、中品之冤，七、上品之冤也。三乐者，上乐中乐下乐也。如是之境分七种。向其境运与乐之念也，其中向上亲与上乐最易故以为最初。 　　 
