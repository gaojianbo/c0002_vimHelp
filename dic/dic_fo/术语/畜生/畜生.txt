(术语)梵语底栗车Tiryagyoni，畜生新译傍生。为畜养之生类，故名畜生。一切之世人，或为啖食或为驱使畜养此生。傍生者，言为傍行之生类也。大乘义章八末曰：‘言畜生者，从主畜养以为名也。’梵网经下曰：‘若佛子，常起大悲心。若见牛马猪羊一切畜生，应心念口言：汝是畜生发菩提心。’立世论曰：‘由因谄曲业故，于中受生，复说此道众生，多覆身行，故名底栗车。’婆沙论曰：‘生，谓众生。畜，谓畜养。谓彼横生，禀性愚痴，不能自立，为他畜养，故名畜生。’问：若以畜养名畜生者，如诸龙水陆空行，岂可为人所养，名为畜生耶？答：养者义宽，且满人世及以六天，不养者处狭，唯在人中山野泽内。又，古昔诸龙亦为人养。具在文史，今从畜养偏多，故名畜生。 　　 
