(术语)专急于成佛之道而研知慧，谓之乘急之人，特严戒法而后研智慧，谓之戒急之人。因此生乘急戒缓，戒急乘缓，乘戒俱急，乘戒俱缓之四种。是谓戒乘之四句。乘急戒缓之人，如维摩居士。戒急乘缓之人，如小乘之比丘。乘戒俱急之人，如出家之菩萨。乘戒俱缓之人，不足言。南本涅槃经六曰：‘于乘缓者，乃名为缓。于戒缓者，不名为缓。’止观四上曰：‘约此乘戒，四句分别：一乘戒俱急，二乘急戒缓，三戒急乘缓，四乘戒俱缓。’ 　　 
