(术语)Vipula，又作尾布罗。译曰广大。大日经疏九曰：‘梵音毗富罗，是广大义。谓深广无际，不可测量。如是诸法自体，名毗富罗法界。’[囗@又](地名)Vipula，又作毗布罗，鞞浮罗，山名。译曰广博胁山。在摩竭陀国，常人所见，故佛处处引之为喻。瑜伽伦记三上曰：‘广博胁山者，旧云毗富罗山，其形如非天胁也。’翻梵语曰：‘鞞浮罗山，译曰大也。’智度论二十八曰：‘计一劫中一人积骨过于鞞浮罗大山(此山天竺人常见，以易信，故说)。’涅槃经二十二曰：‘一一众生，一劫之中所积身骨，如王舍城毗富罗山。’月藏经八曰：‘毗福罗山。’西域记九曰：‘山城北门西有毗布罗山。’ 　　 
