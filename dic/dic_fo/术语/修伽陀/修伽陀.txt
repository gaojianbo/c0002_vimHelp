(术语)Sugata，又作修伽度。译曰好去，好说，善逝。如来十号之一。去生死而归于涅盘，故曰好去，善逝。好说法，故曰好说。智度论二曰：‘修伽陀。修，秦言好。伽陀或言去，或言说。是名好去好说。好去者，佛一切智为大车八正道行入涅槃，是名好去。好说者，如诸法实相说，不着法爱说。’玄应音义四曰：‘修伽陀，或云修伽度。慧印三时经，译云善逝。此如来德之一号也。’ 　　 
