(术语)Dh&umacron;ta，又作杜荼，杜多。译曰抖擞，抖拣，洮汰，浣洗等。谓抖擞衣服饮食住处三种贪着之行法也。行事钞头陀行仪编曰：‘善见云：头陀者汉言抖擞，谓抖擞烦恼，离诸滞着。’同资持记曰：‘抖擞举弃于物令尽无余，从喻为名。’大乘义章十五曰：‘头陀胡语，此方正翻名为抖拣，此离着行，从喻名之。如衣抖拣能去尘垢，修习此行，能舍贪着，故曰抖拣。’玄应音义七曰：‘头陀此应讹也，正言杜多，译云去洮汰，言大洒也，旧云斗薮一义也。’瑜伽伦记六下曰：‘旧言头陀讹也，今名杜多，此云修治，或翻抖拣，翻洗浣等。’释氏稽古略曰：‘宗一禅师往开元寺受具，雪峰以其苦行，呼为头陀。’按俗称僧人之行脚乞食者为头陀。亦称行者。 　　 
