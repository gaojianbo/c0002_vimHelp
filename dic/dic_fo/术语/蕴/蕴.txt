(术语)梵名塞建陀Skandha，旧译曰阴。阴覆之义，谓色心之法，荫覆真理也。新译曰蕴。积集之义，谓色心之法，法大小前后等积集而成自体也。色蕴，心蕴等。义林章五本曰：‘梵云塞建陀，唐言蕴，旧译名阴(于禁反)。此阴是荫覆义，若言荫者，梵本应云钵罗婆陀。(中略)或翻为聚，故法华云：五众之生灭，此亦不然。若言众者，梵本应云僧伽。或翻为聚，此亦不然。若言聚者，梵本应云曷罗陀。’俱舍论光记一之余同。俱舍论一曰：‘聚生门种族，是蕴处界义。’颂疏界品一曰：‘聚谓积聚，即是蕴义。’然新译之仁王经上，并用二义。曰：‘色名色蕴，心名四蕴。皆积聚性，隐覆真实。’ 　　 
