(术语)Kro&sacute;a，又作拘卢舍，拘娄舍，拘娄奢，句卢舍，拘楼赊。里程名。牛声或鼓声得闻之最大距离。五百弓或五里。玄应音义十八曰：‘拘娄，或作句卢，今或云拘楼赊，此云五百弓。应言俱嚧舍，谓大牛鸣音声闻五里，八俱嚧舍为一踰缮那，即四十里。’俱舍光记十二曰：‘一弓有六尺四寸，五百弓为一俱卢舍，计五百弓有三千二百尺。’同十一曰：‘俱卢舍，此云鸣唤。’行事钞上之一曰：‘俱卢舍，明了论疏云：一鼓声间，杂宝藏中，翻为五里。相传用之为定。’杂宝藏经一曰：‘拘屡奢，秦言五里。’俱舍论十二曰：‘竖积四肘为弓，积五百弓为一俱卢舍。一俱卢舍，计是从村至阿练若中间道量，八俱卢舍为一踰缮那。’ 　　 
