(术语)又曰四乘家。大乘有三乘家与一乘家之异义，如三论法相为三乘家，其说谓佛之教法，终始不超三乘，但法华已前，主说三乘，于法华废权之二乘，而归实之一菩萨乘。然则权实双存而有三乘，因而谓之为三乘家。又如华严天台三乘中之菩萨乘与二乘皆为方便假说，至法华更说一佛乘，开会前之三乘而圆融之。因而谓之为一乘家。若权实双存，则应谓为四乘家。以此而观法华经譬喻品之文，长者于宅内与诸子者，为羊鹿牛之三车，诸子既出露地，长者与之者，为大白牛车之一。解释此文，三乘家谓一乘与三乘中之菩萨乘同体，唯于三之中废二立一耳，三之名非有别乘，则是宅内之三车与宅外之大白牛车非别物，三车中之牛车，即大白牛车，因而称之为三车家也。一乘家谓三乘中之菩萨乘，非有实因实果，但是假说，开会三乘而说真实之一佛乘，教理行果，遥与彼异，则是羊鹿牛三车外，别有大白牛车之一车，权实合有四车，因而呼一乘家为四车家，浸假依之而立四乘教也。 　　 
