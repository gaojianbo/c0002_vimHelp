(术语)禅家以心传心也。唐诗纪事僧希运曰：‘上乘之印，惟是一心，更无别法。心体一空，万缘俱寂。裴休录之为传心法要。’传心法要上曰：‘自达摩大师到中国，唯说一心，唯传一法。以佛传佛，不说余佛。以法传法，不说余法。法即不可说之法，佛即不可说之佛。乃是本源清净心也。唯此一事实，余二则非真，般若为慧，此慧即无相本心也。’又曰：‘夫学道者，先须屏却杂学诸缘，决定不求，决定不着。闻甚深法，恰似清风届耳，瞥然而过，更不追寻，是为甚深。入如来禅，离生禅想。从上祖师唯传一心，更无二法。指心是佛，顿超等妙二觉之表，决定不流至第二念，始似入我宗门。’参照以心传心条。 　　 
