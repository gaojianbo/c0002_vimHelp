(术语)薄者逼也逼于下地也。为诸苦所逼迫之地位也。言凡夫之境界。净心戒观下曰：‘薄地凡夫臰身鄙陋，果报卑劣。’同发真钞中末曰：‘文选注云：薄逼也，谓逼下地而居耳，此通收四洲人也。’弥陀经元照疏曰：‘薄地，凡夫业惑缠缚，流转五道百千万劫。’同戒度记下曰：‘薄音博，逼也。’大部补注十一曰：‘博地，博广多也。下凡之地广多故耳。’(依此说则薄字博之假借也)。[囗@又]通教十地之第五地。欲界九品之思惑中，既断前六品，余后三品，欲惑轻薄，故名薄地。大乘义章十四曰：‘或须陀洹，或斯陀含，薄欲结故名薄地。’ 　　 
