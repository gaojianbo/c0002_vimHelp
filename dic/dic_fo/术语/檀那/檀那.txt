(术语)D&amacron;na，又作陀那。译曰施。陀那钵底D&amacron;napati，译曰施主。遂略称施主为檀那或檀越。慧琳音义上曰：‘檀，具云檀那，此云施。’寄归传一曰：‘梵云陀那钵底，译为施主。陀那是施，钵底是主。’翻译名义集曰：‘要览曰：梵语陀那钵底，唐言施主，今称檀那。讹陀为檀，去钵底留那也，又称檀越者。檀即施也，此人行施，越贫穷海。’又布施也。翻译名义集曰：‘檀那，法界次第云：秦言布施。若内有信心，外有福田，有财物，三事和合，心生舍法，能破悭贪，是为檀那。’ 　　 
