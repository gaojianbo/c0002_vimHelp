(术语)一实之理，如如平等，而无彼此之别，谓之不二。菩萨悟入一实平等之理，谓之入不二法门。维摩经入不二法门品说三十三人所得之不二法是也。维摩经入不二法门品：‘什曰：有之缘起，极于二法。二法已废，则入玄境。肇曰：离真皆名二，故以不二为言。’大乘义章一曰：‘言不二者，无异之谓也，即是经中一实义也。一实之理，妙寂离相，如如平等，亡于彼此，故云不二。’十二门论疏上曰：‘一道清净，故称不二。’ 　　 
