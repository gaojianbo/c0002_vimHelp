(术语)比丘之通称。师呼弟子之称。长老呼少年用之。具有世间寿命及法身慧命之义。旧译曰慧命，单就法身之慧命而云。法华玄赞六曰：‘慧命者，应云具寿。世俗之徒，皆爱身恒之寿。圣者之辈，并宝智慧之命。欲愿双成，故云具寿。单言慧命，义便阙也。’(欲愿双成者，在俗爱身寿，欲也，圣人宝慧命，愿也)。有部毗奈耶杂事十九曰：‘佛言：年少苾刍，亦复不应于耆宿处唤名字氏族，或云具寿。然有二种呼召之事，或云大德，或云具寿。年少苾刍，应唤老者为大德，老唤少年为具寿。若不尔者，得越法罪。’梵&Amacron;yu&sdotblw;m&amacron;n。 　　 
