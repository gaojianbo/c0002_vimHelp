(术语)又曰随惑。俱舍论有二义：一名一切之烦恼。以一切之烦恼，皆随逐于心，为恼乱之事也。二对于六随眠之根本烦恼，而名其余之烦恼为随烦恼，又对于根本而名为枝末惑。七十五法中除六大烦恼无明之一。五大烦恼及大不善之二，小烦恼之十，不定中之不善睡眠与恶作等十九法是也。俱舍论二十一曰：‘此诸烦恼亦名随烦恼，以皆随心为恼乱事故。复有此余异诸烦恼，染污心所行蕴所摄，随烦恼起故，亦名随烦恼。不名烦恼，非根本故。’于大乘百法中，对于六大惑(同六随眠)之根本烦恼而名其余二十为随烦恼。忿，恨，恼，覆，诳，谄，憍，害，嫉，悭之十，为小随惑。无惭，无愧之二，为中随惑。不信，懈怠，放逸，惛沈，掉举，失念，不正知，散乱之八，为大随惑。此三种二十之烦恼，尽随他之根本烦恼而起，故名随烦恼。唯识论六曰：‘唯是烦恼分别差别，等流性，故名随烦恼。’ 　　 
