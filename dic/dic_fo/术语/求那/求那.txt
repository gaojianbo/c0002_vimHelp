(术语)Gu&ndotblw;a，由原质之意言之，原质者，必有活动，为作者之意，遂为德之意。胜论师六句义中之第二。译曰依，依止。地水火风等实体之色声香味等之德也。因而十句义论谓为德句义，而求那之数有不同。百论疏上中曰：‘求那此云依谛，有二十一法：谓同异合离数量好丑八也；次有苦乐憎爱愚智勤惰，亦八也；次有五尘，即色声香味触也。’十句义论曰：‘二十四德，名德句义。何者名为二十四德？一色二味，(中略)二十三非法，二十四声，如是为二十四德。’楞伽经二：‘外道亦说有常作者，离于求那周遍不灭。’又，数论有喜忧闇三德之谈，谓之三求那。 　　 
