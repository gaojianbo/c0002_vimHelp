(术语)对于刹那等起而言。因等引起业之意。申言之，即表业及无表业，必于其前念，有善恶之心心所，因之而发。谓动机也。此有远因等起，与近因等起之二种。远因等起者，思惟之思，即思业，当于唯识所谓审虑思，决定思，谓豫思惟所作之事，间接为业之因也。近因等起者，作事之思，即思已业，当于唯识之动发胜思，谓随思而为所作之事，动身发语也。所作业之三性别，由近因等起而判之。出于俱舍论及记第十三。 　　 
