(术语)体无相之真理心中无所执着，无所分别，是曰无所得。即空慧也，无分别智也。涅槃经十七曰：‘无所得者，则名为慧。有所得者，名为无明。’又曰：‘有所得者，名生死轮。一切凡夫轮回生死，故有所见。菩萨永断一切生死，是故菩萨名无所得。’智度论十八曰：‘诸法实相中，决定相不可得故，名无所得。’仁王良贲疏中二曰：‘有所得心者，取相之心也。无所得心者，无分别智也。’维摩慧远疏曰：‘无所得者，理中无情可得。此诸菩萨破去情相，到无得处，名为无所得。’又曰：‘观真舍情，名无所得。’ 　　 
