(术语)真言之修法，初行结界之法(见结界条)，修法竟，而行解界法，次作拨遣本尊之法。秘藏记钞六曰：‘结界者，摄法界归于一处，是一法界之表示也。解界者，开一尘会于法界，是多法界之表示也。一一解前结界之印明，谓为解界。结界时，一一真言，三遍诵之。解界之时，一遍诵之，以成之难而破之易故也。而解界有投花之法，为奉送其本尊投花也。投花时，投向诸佛之本土。本土为法界宫，诸佛乘此投花各还其本土也。’(见投花条)。 　　 
