(术语)谓无师独悟之佛智也。法华经譬喻品曰：‘一切智，佛智，自然智，无师智。’同嘉祥疏六曰：‘无师智者，前之三智并不从师得，故云无师智。’大日经疏一曰：‘如是自证之境，说者无言，观者无见。不同手中庵摩勒果可转授他人也。若可以言语授人者，释迦菩萨蒙定光之授决之时，即可成佛。何故具修方便，要待无师自觉方名佛耶？’ 　　 
