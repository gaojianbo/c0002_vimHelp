(术语)十二部经中，有优婆提舍Upadesa，译曰论。佛自论议问答而辨理也，而佛弟子论佛语，议法相，与佛相应者，亦名优婆提舍。三藏中之阿毗达磨藏Abhidharma是也。阿毗达磨藏有四名。优婆提舍为其一。亦译为论。然则论之名，通于师资，但为立师资之别，故十二部经中之论称为经。特以三藏中之优婆提舍谓之论。大乘义章一曰：‘优婆提舍，此正名论，论诸法故。’净土论注上曰：‘梵言优婆提舍，此间无正名相译。若举一隅，可名为论。(中略)佛所说十二部经，有论议经名优婆提舍，若举佛诸弟子解佛经教与佛义相应者，佛亦许名优婆提舍，以佛法相故。’瑜伽论十五曰：‘研究决择，教授教诫。为断有情所疑惑故，故称为论。’瑜伽师地论释曰：‘问答决择诸法性相，故名为论。’俱舍论一曰：‘教诫学徒故称为论。’肇论慧达序曰：‘问答折征所以为论。’起信论义记上曰：：‘假立宾主，往复折征。论量正理，故名为论。’ 　　 
