(术语)通称道高腊长之比丘。如长老舍利弗，长老须菩提等。汉书外戚传曰：‘近世之事，语尚在长老之耳。’增一阿含经曰：‘阿难白世尊：如何比丘当云何自称名号？世尊告曰：若小比丘向大比丘称长老，大比丘称小比丘称名字。’十诵律曰：‘佛言：从今下座比丘唤上座言长老，尔时但唤长老不便。佛言：从今唤长老某甲，如唤长老舍利弗长老目犍连。’金刚经纂要上曰：‘长老者德长年老，唐译曰具寿，寿即是命。魏译曰慧命，以慧为命。’[囗@又](职位)禅家称住持之僧为长老。敕修清规住持章曰：‘始奉其师为住持，而尊之曰长老。’祖庭事苑曰：‘今禅宗住持之者必呼长老。’行事钞下二之二曰：‘毗尼母云：五十夏已去，一切沙门国王之所尊敬，是耆宿长老。’ 　　 
