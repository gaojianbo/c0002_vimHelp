(术语)谓在预流等圣位，经欲界或色界之多生，而后般涅槃者。其中经欲界生之圣者，必不往生于色无色界。证得不还果已，定于现身般涅槃。此以彼圣者，既厌欲界之苦，深恐生于上界，犹有长时之苦，同于欲界故也。经色界生之圣者，于色界无苦，随而有以厌心劣而上生于无色界之义。大毗婆沙论五十三问答欲界经生之圣者，生于上二界否？评家云：定无复生于上二界者。俱舍论二十四曰：‘已经欲界生者，及已从此往上界生诸圣，必无练根并退。’是由凡经生之圣者，不惟习根极为成熟，又得殊胜之所依止也。并见俱舍光记二十四，宝疏二十四等。 　　 
