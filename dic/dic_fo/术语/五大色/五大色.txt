(术语)地大为黄色。是增味之义也。众色加黄色，则其色必增光。遍于诸色而不违背，不失其性，是即色法之中义也。遍于众色而黄色不违，故不失本之自体。示坚固不坏之性。如彼&DF-8740;字遍于诸意而不失自体，是故黄色为金刚不坏之地大色，本不生及安住不动与黄色相应法尔之道理也。次水大为白色。白色远离诸垢随染不违之义也。是亦水大离垢秽绝戏论之色相。圆形之不住一处，与白色之随染不违，显色形色虽异，而理致同一。次火大为赤色。赤色者炽然猛利之义也。今此猛利有诸色垢秽之意。于五色中为炽盛之色，遮眼之情也。盖色法之炽盛者，无较赤色为甚者。次风大为黑色。黑色者隐覆之义也。如水不动时，能现其像，动转时，影像即隐没。以因缘生之故。诸法本性之形色隐覆，而随缘不定也。互为能成，一相增明，故余相隐没。皆是风大黑色之义。依之而黑色与因缘生之法理及半圆形相应，更非别法。次空大为青色。青色者众色具足之义也。五色中相违者，为黑白之二色。今黑白和合齐等，即为青色，是故青色在黑白之中间，而反兼黑白。然带此青色光辉者是黄色，青色分明者是赤色。仍于五色之中具足众色者，青色也。故为含容众物之空大色。[囗@又]青等五种之正色也。见五色条。[囗@又]五大之色也。见五大条附录。 　　 
