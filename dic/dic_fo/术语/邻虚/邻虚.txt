(术语)又曰邻虚尘。新译曰极微。色法之最极少分，邻似虚空者，此为色法之根本。胜论外道谓此邻虚于三灾劫末时亦不坏，分散于虚空而常住。佛教之小乘有部宗，虽立极微为实有。然以为因缘所作，业力尽，极微亦坏，故明为无常生灭。是内外道之区别也。楞严经三曰：‘汝观地性，粗为大地，细为微尘至邻虚尘。’百论序疏曰：‘外道计，邻虚无十方分，圆而是常，(中略)毗昙明亦有邻虚尘，无十方分，具二缘生，故是无常。一因缘，二增上缘。’止观三曰：‘如释论解檀波罗蜜，破外道邻虚云。此尘为有为无，若有极微色，则有十方分。若无极微色，则无十方分。’ 　　 
