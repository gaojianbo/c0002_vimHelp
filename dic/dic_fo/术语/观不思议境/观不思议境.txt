(术语)十乘观法之第一。就一念之心而观不思议之理也。境者理之别名。对于理之智谓之境。不思议者即空即假即中也，此法三而一，一而三，三一互融，而不前不后，指此而云不思议也。此不思议之理，就于一念之妄心而观之也。要之照一念之妄心即三千三谛之妙理而已。四教仪曰：‘观不思议境。谓观一念心。具足无减三千性相百界千如。即此之境即空即假即中。更不前后。广不圆满。横竖自在。’ 　　 
