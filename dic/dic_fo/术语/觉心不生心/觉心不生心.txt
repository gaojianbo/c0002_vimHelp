(术语)日本弘法十住心论所立，十住心之第七，觉知自心本来不生也。是说三论宗之意，不生者举彼宗所说不生不灭不去不来不一不异不断不常八不中之第一不而略他之七不者，即觉一心不生乃至不常之道理而离一切戏论妄想之住心也。住于此位之行者心相，即当于三论宗。大日经住心品说：‘心主自在，觉自心本不生。’此具略语也。秘藏宝钥上曰：‘不生觉心，独空虑绝。则一心寂静，不二无相。’ 　　 
