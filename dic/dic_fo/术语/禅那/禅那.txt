(术语)译曰思惟修。新译曰静虑。与禅定同。心定一境而审为思虑者。是为色界所属之心德，不具欲界之心，离欲界之烦恼，乃可得之。思惟修者，为寄于因之名，一心思惟研修为因，乃得此定心，故名为思惟修，静虑者就当体而名之，其禅那之体为寂静而亦具审虑之用，故曰静虑。静即定，虑即慧也。定慧均等之妙体曰禅那。次第禅门一上曰：‘思惟修者，此可对因。何以故？思惟是筹量之念，修是专心研习之名，故以对修因。’大乘义章十二曰：‘上界静法审观方成，名思惟修。’俱舍论二十八曰：‘依何义故立静虑名？由是寂静能审虑故。审虑即是实了知义，如说心在定能如实了知。’同光记十八曰：‘由定寂静慧能审虑。(中略)驮南，此云静虑，旧云禅。或云禅那，或云持阿那，皆讹也。(中略)婆沙八十三云：静谓等引，虑谓遍观，故名静虑。’(等引为定之异名)。修得此禅那，则死后必生于色界之四禅天。外道为生天而修之。佛者为依此发无漏智而修之。欲成就之。必脱离欲界生得之散心妄念，外道佛法，其揆一也。梵Dhy&amacron;na。[囗@又](河名)Jamna　Jnmna，在印度。发源西部喜马拉雅山中。南东流经特里阿固拉阿拉哈巴等处。而会于恒河。长八六○哩。联以运河。以便灌溉。灌域约一一八○○○方哩。 　　 
