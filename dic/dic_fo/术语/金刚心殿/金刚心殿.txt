(术语)具名不坏金刚光明心殿。金刚界大日如来所住之名。瑜只经曰：‘一时，薄伽梵遍照金刚如来，以五智所成四种法身，于本有金刚界坏，自在大三昧耶，自觉本初，大菩提心普贤满月，不坏金刚光明心殿中，与自性所成眷属金刚手等十六大菩萨，及四摄行，天女使，金刚内外八供养，金刚天女使。’显密二教论下略抄之曰：‘金刚界遍照如来，以五智所成四种法身，于本有金刚界金刚心殿中，与自性所成眷属，乃至微细法身秘密心地超照十地身语心金刚。’二教论下(自注)曰：‘金刚不坏者，总叹诸尊常住身，光明心者叹心之德，总殿者，明身心通为能住所住。’ 　　 
