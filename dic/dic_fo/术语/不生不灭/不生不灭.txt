(术语)对生灭之语，常住之异名也。小乘独就涅槃之理而观不生不灭，大乘于有为之事相上论不生不灭之义。维摩经不二门品曰：‘法本不生，今则无灭。’涅槃经曰：‘涅言不生，槃言不灭，不生不灭名大涅槃。’般若波罗蜜经曰：‘不生不灭，不垢不净。’中论曰：‘不生亦不灭，不常亦不断，不一亦不异，不来亦不出。能说是因缘，善灭诸戏论。我稽首礼佛，诸说中第一。’按不生亦不灭四句偈文，所以发明真空无相第一妙谛。凡佛经均不外此意。 　　 
