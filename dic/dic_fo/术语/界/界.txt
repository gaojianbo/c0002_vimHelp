(术语)梵语驮都Dh&amacron;tu，译曰界。差别之义。彼此之事物，差别而无混滥也。大乘义章八末曰：‘界别为界，诸法性别，故名为界。’止观五上曰：‘界名界别。’[囗@又]性之义。谓事物固有之体性。大乘义章八末曰：‘经名为界，亦名为性。’止观五上曰：‘界名界别，亦名性分。’俱舍光记一曰：‘族义持义性义为界。’[囗@又]因之义。生他物之原因也。唯识论十曰：‘界是藏义，或是因义。’起信论义记中本曰：‘中边论云：法界者，圣法因为义故，是故名法界。此中因义，是界义故也。’百法疏曰：‘界是因义，中间六识，藉六根发。六境牵生，为识为因，故名为界。’[囗@又]种族之义。于事物有种族也。俱舍论一曰：‘法种族义，是界义，如一山中有多铜铁金银等族说名多界。如是一身或一相续有十八类诸法种族，名十八界。’案此义可解为三界十八界等多界之界，不可释为法界之界。[囗@又]持之义。谓事物各维持自相也。俱舍论八曰：‘能持自相，故名为界。’俱舍光记一曰：‘持义为界。’[囗@又]语根之义。总称语根语干谓之界。 　　 
