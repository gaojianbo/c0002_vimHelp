(术语)禅录之语。顾自己之本分也。又通用于净土门还相回向之义。传灯录三十，石头草庵歌曰：‘回光返照便归来，廓达灵根非向背。’临济录曰：‘你言下便自回光返照，更不别求，知身心与祖佛不别，当下无事方名得法。’宗镜录二十三曰：‘若舍己徇尘，是名违背。能回光返照，随顺真如，境智冥合，是真供养。’此回光返照之语，取鲁阳之故事。淮南子览冥训曰：‘鲁阳与汉构战，战酣日暮，援戈而挥之，日返照三舍。’ 　　 
