(术语)唯识论所说八识中第七识，以由第八识为所依，以第八识之见分为所缘而生之识也。末那识译为意。意有思量之义，此识常缘第八识之见分思量，我为法，故名末那。我法二执之根本也。然则第六识名为意识，有何分别？彼为依此末那即意而生之识，故曰意识。即依主释也。此末那即第七识，故云末那识(即意识)是持业释也。唯识论四曰：‘是识圣教别名末那，恒审思量胜余识故。此名异第六意识，此持业释，如藏识名，识即意故。彼依主释，如眼识等，识异意故。’同述记四末曰：‘末那是意。’梵Manas。 　　 
