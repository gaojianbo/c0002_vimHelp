(术语)华严经所明一门之中摄入一切法，谓之普门，又云普法。探玄记二曰：‘入缘起陀罗尼，一门中即摄圆融法界，故云普门。’又曰：‘一门有一切门名普门。又若依普门一位即一切位。’[囗@又]佛菩萨神通之力开通无量之门，示现种种之身，圆通一切众生，亦名普门，如观音之普门示现，大日之普门三昧是也。普门品曰：‘闻是观世音菩萨品自在之业普门示现神通力。’往生论注下曰：‘示应化身者，如法华经普门示现之类。’大日经疏四曰：‘法界圆坛，普门无限。’同六曰：‘如来以普门善巧，图作悲生漫荼罗，乃至出生世界微尘数随类之形，犹不穷尽。’ 　　 
