(术语)Dh&amacron;tu，译曰界，体性。事物固有之自体也。事物各有界畔而持自性之义也。又谓如来之舍利。是为金刚不坏之身界，以其为实体故也。又曰达磨驮都，译为法界法体。惟具略之异耳。玄应音义二十五曰：‘驮都谓坚实也，此亦如来体骨，舍利之异名。’慧琳音义八曰：‘驮都此云法界，界体也。’俱舍光记八曰：‘身界梵曰驮都，即佛身体也，亦名室利罗(&Sacute;arlra)，唐言体，佛身体也。旧云舍利讹也。’俱舍宝疏十八曰：‘驮都此云性，如来体性也。’ 　　 
