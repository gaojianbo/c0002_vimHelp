(术语)是地涌菩萨称赞法华之语也。天台以此一句证本经明常住。神力品曰：‘尔时千世界微尘等菩萨摩诃萨从地涌出者，皆于佛前，一心合掌，瞻仰尊颜，而白世尊曰：(中略)我等亦自欲得是真净大法受持读诵解脱书写而供养之。’法华玄义七曰：‘口唱真常大法，是真是常，略举二德，我乐可知。而钝者读文犹自不觉也。’同释签曰：‘真是常德，净是净德。既有常净，岂无我乐？故云二德可知。钝者读文犹自不觉者，不觉此经具足四德，谬判法华。不明常住，以是而言，古今咸钝。’ 　　 
