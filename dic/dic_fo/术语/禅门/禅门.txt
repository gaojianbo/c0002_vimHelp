(术语)禅定之法门也。止观九曰：‘禅门无量。且约十门：一，根本四禅。二，十六特胜。三，通明。四，九想。五，八背舍。六，大不净。七，慈心。八，因缘。九，念佛。十，神通。’依俱舍成实，则此十禅但缘事而不缘谛理，故总为有漏，天台依大乘之教理，以为十六特胜以下之事禅，亦通于无漏禅。[囗@又]禅定之法门。三学中之定学，六波罗蜜中之禅波罗蜜也。心定于一而除妄念之法也。[囗@又]达磨所传禅那之法门也。教外别传不立文字之佛心宗也。证道歌曰：‘是以禅门了却心，顿入无生知见力。’辅行一曰：‘预厕禅门，衣钵传授者盈耳。’[囗@又]在家而剃发入道者，谓之禅门。离世染，入佛法禅定门之义也。非谓禅宗之人。某禅门，某禅定，某禅定门等，依人之高下，称呼分具略耳。 　　 
