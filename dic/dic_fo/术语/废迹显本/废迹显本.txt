(术语)本门法华十重显本之第二。废说近迹成佛为实成之教也，此门举方便品我始坐道场，化城喻品于娑婆成阿耨菩提，人记品于空王佛所发阿耨菩提心等教亦废之。法华玄义九曰：‘废迹显本者，亦就说法。昔为五浊障重不得远说本地，但示迹中近成。今障除机动，须废道树王城迹中之说，皆是方便。执近之心既断，封近之教亦息。’参照开显及本迹条。 　　 
