(术语)佛陀证悟之性海，为佛佛自知之法，不可言说，是曰果分不可说。然此不可说之果分，得于因人之机缘略说一分，是曰因分可说。因分者，其所现所说，皆为因位因人，故只谓是因位因人所知所了之分际也。五教章上曰：‘地论云因分可说果分不可说者是也。’即十地论二所谓：‘前言十地义，如是不可得说闻，今言我但说一分，此言有何义？是地所摄有二种：一因分，二果分。说者解释，一分者是因分，于果分为一分，故言我但说一分。’ 　　 
