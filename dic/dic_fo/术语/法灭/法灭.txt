(术语)佛法灭尽也。凡佛法灭尽之相，乃诸佛之通轨，分正像末之三法，次第渐灭。一正法，佛虽去世而法仪未改，证悟之人多也。二像法，去佛世已久，道化渐讹替，正法变为似法也。三末法，去佛世长远，仅存教法之一分，更无修行证果之实效也。此三时之年限，其长短诸佛各不同，又我释迦佛经论之所说亦不同，今据通途之一说，则正法五百年，像法一千年，末法一万年，过此三时，则佛法悉灭尽。 　　 
