(术语)于断恶修善之事不尽力也。唯识百法随烦恼二十之一。俱舍七十五法，六大烦恼之一。唯识论六曰：‘懈怠于善恶品修断事中懒惰为性，能障精进增染为业，谓懈怠者滋长染，故于诸染事而策励，亦名懈怠。’俱舍论四曰：‘怠谓懈怠，心不勇悍，是前所说勤所对治。’菩萨本行经上曰：‘夫懈怠者，众行之累。居家懈怠者，则衣食不供，产业不举。出家懈怠，则不能出离生死之苦。’ 　　 
