(术语)五法之一。一切之事物，有名有相，耳可闻，谓之名，眼可见，谓之相，皆是虚假，而非契于法之实性者，凡夫常分别此虚假之名相，而起种种之妄惑也。楞伽经四曰：‘愚痴凡夫，随名相流。’[囗@又]着于法门之名相，而忘无相之真理。学者之通弊也。止观十曰：‘夫听学人诵得名相，齐文作解，心眼不开，令无理观。’又曰：‘著者亦尔，分别名相，广知烦恼多诵多品。要名聚众，媒炫求达。打自大鼓，竖我慢幢。夸耀于他，过生斗诤。’天台学则上曰：‘古德欢曰：天台学至四明变为名相学。’ 　　 
