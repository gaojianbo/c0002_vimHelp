(术语)引留临死病人之魂魄于现身，为令延命而结之印，屈无名指入掌中，竖小指者是也。禁者闭塞之义。五路即六道中之五道，言人死而趣他界，今既在人道，死去之处，是五道也。以不思议之加持力，禁闭五道之门，苏而还于前身，故尔言也。或曰：魂魄经五路而去，今令此防遏之。五路者：一脐下，二胸，三腹，四首，五顶上也。出于秽迹金刚说神通大满陀罗尼法术灵要门。 　　 
