(术语)又称宿曜，印度之天文法也。其中有二十八宿Nak&sdotblw;atra，十二宫R&amacron;&sacute;i，七曜Graha之别。人界天界一切之事实，恒相反影，吉凶之相，现于宿曜，且由星宿之运行，而豫定个人之运命者也。是为星占法。阴阳师，兵家，及密教之占卜者皆传播之。藏经中有宿命智陀罗尼经，宿命陀罗尼，文殊师利菩萨及诸仙所说吉凶时日善恶宿曜经，宿曜仪轨，七曜禳灾决，七星如意轮秘要经，七曜星辰别行法等诸经，民间流布之杂书尤不胜枚举。 　　 
