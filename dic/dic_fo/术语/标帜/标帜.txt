(术语)一作幖帜。标者表也，又旌旗也，标帜者，彰表之义。真言之法，以身印器具等彰表如来内证之德。大日经五曰：‘秘密主，有造漫荼罗圣尊分位种子标帜，汝当谛听善思念之。’同疏四曰：‘种种世谛门，皆是法界幖帜。’同演密钞九曰：‘标帜者彰表之义也，谓彰表如来内证之德也。’玄应音义二十五曰：‘幖帜，通俗文徽号曰标，私记曰帜。字皆从巾，或从木作标，谓以木为标，标而记之，此亦两通。’ 　　 
