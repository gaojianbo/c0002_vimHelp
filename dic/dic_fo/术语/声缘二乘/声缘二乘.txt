(术语)一、声闻乘，闻佛之声教，观四谛而生空智，因断烦恼者。二、缘觉乘，又名独觉乘。机根锐利，非由佛之声教，独自观十二因缘而生真空智，因断烦恼者。此二乘有二类：一、愚法二乘，于现世之中不回心向大，而入于涅槃者。二、不愚法二乘，于现世之中回心而为菩萨乘之人者。天台之藏教，华严小教中之二乘，为愚法二乘。又天台之通教，属于华严始教之大乘三乘中二乘即不愚法二乘也。今合此二类为二乘。 　　 
