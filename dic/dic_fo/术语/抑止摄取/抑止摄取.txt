(术语)制遮与容受也。同于折伏慈悲。佛以慈悲智慧圆满，于智慧门制遮逆恶众罪，于慈悲门容受善恶一切而无漏也。无量寿经之十八愿说：‘唯除五逆，诽谤正法。’观无量寿经说：‘五逆十恶具诸不善者，皆得往生。’古来会解之者，如善导观经疏四，谓寿经约于未造业，由抑止门故除逆谤。观经约于既造业，由摄取门故取之。当于群疑论三十五家中之第九家。然六要钞别解为罪业与多劫障重之二义。若约于弥陀大悲之本誓，则如法事赞所云：‘以佛愿力五逆十恶，罪灭得生，法谤阐提，回念皆往。’有同一无别报土得往之益也。 　　 
