(术语)胎藏金刚之两部曼荼罗，流布于世者。本为现于空中者，故云现图。或为现所图示者，故云现图。金曼者，金刚智，不空所传，胎曼者，善无畏所传，或云两曼皆善无畏所传。曼陀罗大钞一曰：‘此现图曼陀罗者。善无畏三藏舍国位入秘密教，奉值金刚智受两部大法，为北天竺坚陀罗陀国大王授两部大法。时大王云：正奉见两部曼陀罗矣，时善无畏金粟王塔本请圣加被，时炳现虚空。曼陀罗是也。(中略)或说云：北天竺暮噜罗国有王名金粟王，归依善无畏三藏建塔置其寺。时王云：授我真言。三藏思，天竺大日经广本十万偈三百卷，无便授。此时三藏向天云：授我末世相应法。祈时经七日金字大悲胎藏曼陀罗现空，三藏图绘之。今世流布曼陀罗是也。’又金曼之现图有诸说。见九会曼陀罗条。 　　 
