(术语)非理之言论。无义之言论。又不问理非理，总斥一切之言论。与俗所谓滑稽，冗谈等同。大日经疏十九曰：‘戏论者，如世戏人以散乱心动作种种身口，但悦前人而无实义。今妄见者所作者亦同于此，故名戏论也。’大乘玄论二曰：‘戏论是借譬之名。(中略)于道无所克获，如小儿戏论为耳。’嘉祥法华义疏二曰：‘无记心中往复言论名为戏论。中论云：戏论有二种：一者爱论，二者见论。’最胜王经一曰：‘实际之性，无有戏论，惟独如来证实际法。戏论永断，名为涅槃。’法华经信解品曰：‘今日世尊令我等思惟蠲除诸法戏论之粪。’ 　　 
