(术语)新曰异熟。旧曰果报。果报者，吾人今日之境界。为对于过去世业因(不善不恶也)之结果，故曰果。又为应于其业因而报者，故曰报。然则曰果，曰报，其体为一，总括一切众生自生至死之间，自己所感受之吉凶事而谓为果报。但分别果报二字，则法华方便品明十如是中，有因缘果报之四，对于因而言果，对于缘而言报也。正可生果之物曰因，助其因而使取果者曰缘。譬如米麦之种，因也。农夫之力或雨露之润等，缘也。然则当年米麦之成熟时，对于昨年之米麦而言，则是果，对于昨年之农夫雨露而言。则为报也。如是吾等原具可生夫夫三界之果之种。是曰因。然为恶业则助地狱界之因，使感地狱之果，为善业，则助人间天上界之因，使招人间天上界之果。盖善恶之业，对于三界之果，则非为因，而为缘。因而望此缘于三界之果更与以报之名也。但此分因缘果报，而详论义理，果报之物体，二者非异。果报之状体，虽有苦乐好丑等差别，而其性质则非善性，亦非恶性。无记性(善不可记，恶亦不可记者也)。法华经方便品曰：‘如是因，如是缘，如是果，如是报。’无量寿经上曰：‘行业果报。’ 　　 
