(术语)不妄示人之切要法门也。法华经方便品曰：‘当知是妙法，诸佛之秘要。’同法师品曰：‘此经是诸佛秘要之藏，不可分布妄授与人。’维摩经观众生品曰：‘广说诸佛秘要法藏。’法华文句五曰：‘四十余年，蕴在佛心，他无知者，为秘。一乘直道，总摄万途，故言要也。’法华嘉祥疏二曰：‘秘者，盖称叹之辞也。如世秘方，千金不传。今亦尔也。所言要者，宗归一也。’同九曰：‘言约理周，故称为要。昔来隐而不传，目之为秘。’ 　　 
