(术语)凡夫生死往来之世界分为三：一、欲界，有淫欲与食欲二欲之有情住所也。上自六欲天，中自人界之四大洲，下至无间地狱。谓之欲界。二、色界，色为质碍之义，有形之物质也。此界在欲界之上，离淫食二欲之有情住所也。谓为身体，谓为宫殿，物质的物，总殊妙精好。故名色界。此色界由禅定之浅深粗妙分四级，称为四禅天，新曰静虑。此中或立十六天，或立十七天，或立十八天(见四禅天条)。三、无色界，此界无一色，无一物质的物，无身体，亦无宫殿国土，唯以心识住于深妙之禅定。故谓之无色。此既为无物质之世界。则其方所，非可定。但就果报胜之义，谓在色界之上。是有四天。名为四无色。又曰四空处(见四空处条)，说出俱舍论世间品，三界义。图表三界则如图。 　　 
