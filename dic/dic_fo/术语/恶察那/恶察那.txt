(术语)Ak&sdotblw;ara，译曰字，即文字也。由其不变之义，取为不改转之义。唯识论述记四曰：‘恶察那，是字。无改转义。’俱舍论光记五曰：‘梵云恶刹罗，唐云字，是不流转义。谓不随方流转改变。’大日经疏十四曰：‘字轮者。梵音云恶刹啰轮。恶刹啰。是不动义。’同十七曰：‘字者梵有二音：一者名恶刹罗也，是根本字也。二者哩比鞞(Lipi)，是增加字也。根本者即是本字，如阿字最初二音。’梵语杂名曰：‘字，梵名阿乞史罗。’ 　　 
