(术语)凡佛教说不增不减，有二门：一就实相之空理而言。一就法之无尽而言。如般若经，即就空理者，如不增不减经，即就无尽者般若心经曰：‘诸法空相，不生不灭，不垢不净，不增不减。’是诸法即真空也，真空无增减也。然如说生佛二界之不增不减，就生界之无尽佛界之无尽而言，二界无增减也。起信论义记上曰：‘况众生界如虚空界，设如一鸟飞于虚空，从西向东，经百千年终不得说东近而西远，何以故？以虚空无分齐故。’ 　　 
