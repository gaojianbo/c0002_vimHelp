(术语)如来之十力也。一、知觉处非处智力，处者道理之义，知物之道理非道理之智力也。二、知三世业报智力，知一切众生三世因果业报之智力也。三、知诸禅解脱三昧智力，知诸禅定及八解脱三三昧之智力也。四、知诸根胜劣智力，知众生根性之胜劣与得果大小之智力。五、知种种解智力，知一切众生种种知解之智力也。六、知种种界智力，于世间众生种种境界不同而如实普知之智力也。七、知一切至所道智力，如五戒十善之行至人间天上八正道之无漏法至涅槃等，各知其行因所至也。八、知天眼无碍智力，以天眼见众生生死及善恶业缘无障碍之智力也。九、知宿命无漏智力，知众生宿命又知无漏涅槃之智力也。十、知永断习气智力，于一切妄惑余气，永断不生能如实知之智力也。出智度论二十五，俱舍论二十九。 　　 
