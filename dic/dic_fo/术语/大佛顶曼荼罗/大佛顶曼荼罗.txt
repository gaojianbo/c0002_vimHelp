(术语)楞严经七，言立道场，时以灵山白牛微细之粪，和旃檀，泥于地。(中略)方圆丈六，为八角坛。坛心置一金银铜木之莲华。华中盛八月露水置于钵。更以十六莲华与香灯。参差庄严外围。取白牛乳为煎饼。砂糖。(中略)蜜，于莲华外，各各围绕十六华外，以奉诸佛及大菩萨。(中略)敷设十方如来及诸菩萨所有形像。当阳张卢遮那，释迦，弥勒，阿閦，弥陀，诸大变化，观音形像，金刚藏兼安其左右。帝释梵王。(中略)频那夜迦，张于门侧。安置左右云云。大妙经准之。中央之莲钵，即大佛顶也。八圆镜，八大佛顶也。十六华炉，八菩萨八金刚也。 　　 
