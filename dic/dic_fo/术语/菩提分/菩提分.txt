(术语)Bodhya&ndotabv;ga，总为四念处、四正勤、四如意足、五根、五力、七觉、八正三十七道品之名，别为三十七道品中七觉支之名。分者支分之义，七种或三十七科之道行支分，故名分。又分者因之义，七种或三十七科之道行，皆顺趣菩提，故名菩提分。阿弥陀经曰：‘七菩提分，八圣道分。’俱舍论二十五曰：‘道亦名为菩提分法。(中略)三十七法顺趣菩提，是故皆名菩提分法。’大乘义章十六曰：‘言道品者，经中亦名为菩提分，亦名觉支。’仁王经上曰：‘修习无边菩提分法。’同良贲疏上一曰：‘菩提分法者，菩提云觉，正是所求。分者因也，亦支分义。三十七法顺趣菩提，菩提之分名菩提分。’ 　　 
