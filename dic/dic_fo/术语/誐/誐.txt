(术语)梵字&DF-8752;ga，悉昙五十字门之一。四十二字门之一。又作伽，哦，我，[口*虐]，仰，檗，竭，釳，干，犍，干，虐，疙，俄。金刚顶经释字母品云：‘称誐字门，一切法行不可得。’大日经入漫荼罗品云：‘哦字门，一切诸法一切行不可得。’涅槃经八曰：‘俄者，一切诸行破坏相。’盖誐ga者为gati，即步行之义，故依深秘释为行不可得之说者也。依大日疏七之释，则行谓去来进退不住之义。今从阿字门展转释之，则以诸法本不生故而为无作。为无作故则无可对待说为空。空即不行之处，不行之处尚不可得，况行处耶？文殊问经字母品云：‘称誐字时，是甚深法声。’守护国界经三云：‘誐字印，入甚深法无行取故。’不空译华严经入法界品四十二字观门云：‘称誐字时，入普遍轮长养般若波罗蜜门，悟一切法行取性不可得。’是即谓无行无到，不动本处而知所诣之处入般若波罗蜜甚深之门也。 　　 
