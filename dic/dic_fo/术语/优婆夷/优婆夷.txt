(术语)Up&amacron;sik&amacron;，旧称优波夷，优婆斯。新称邬婆斯迦，邬波斯迦，优波赐迦，优婆私柯。译曰清净女，清信女，近善女，近事女。近事三宝之义。总称受五戒之女子。四众之一。七众之一。净名疏曰：‘优婆夷，此云清净女。’玄应音义二十一曰：‘邬波斯迦，或言优波赐迦，此云近善女，言优婆夷者，讹也。’同二十三曰：‘优婆，此云受，私柯，此云女。’受者受五戒之义。慧琳音义十三曰：‘邬波斯迦，唐言近善女，或言近事女。’西域记九曰：‘邬波斯迦，唐言近事女，旧曰优波斯，又曰优波夷，皆讹也。’华严疏六十二曰：‘亲近比丘尼而承事故。’(在俗之信女也)。 　　 
