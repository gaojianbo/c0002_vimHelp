(术语)Skandha，又作塞建陀罗。旧译曰众聚阴。新译曰蕴。俱舍光记一本曰：‘塞建陀罗，唐言蕴，旧译名阴(于禁反)。此阴是荫覆义。若言阴者，梵本应言钵罗娑陀。案阴音应以于今反注也，阴阳之阴也。(中略)若言阴气是万物所藏，即是聚义借喻。此名粗可通途。然非正目。故今名蕴，或名为众。故法华云五众之生灭，此亦不然。若言众，梵本应云僧伽，或翻为聚。此亦不然。若言聚，梵本应云曷罗施。’玄应音义二十三曰：‘塞建陀，此翻为蕴。由积聚义，说名为蕴。杜顺曰：蕴，聚也。蓄藏诸色，故言色蕴。受想等四义亦如此。旧经论中或言五众，又云五聚，颇亦近，是仍未总名。旧翻阴者，失之久矣。’[囗@又](人名)罗汉名，译曰悟入，众贤论师之师也。俱舍宝疏一曰：‘有罗汉名塞建陀，唐云悟入。’俱舍光记一曰：‘塞建地罗。’见塞建地罗条。[囗@又](天名)又曰塞建那天。最胜王经八曰：‘塞建陀天妙辩才。’大日经疏五曰：‘塞建那天，即是童子天也。’探玄记二十曰：‘塞建那，此云胜伏。’梵Skanda韦驮天也，自建驮误为韦驮者也。 　　 
