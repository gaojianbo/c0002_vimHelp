(术语)有为法之事体，由缘而生，刹那刹那，其体灭亡，谓之体灭。但灭非断灭之谓，其体灭亡，皆为后生法之因，更生新事体而使相绩，故自其当体言，则为灭亡，由因果之关系言之，则非毕竟断灭。是成实法相等所立之实义也。若依萨婆多部所立，则三世实有法体恒有之宗义，不论一时与永久，总不许体上之灭亡，只就体上之作用言之也。故彼宗有用灭而无体灭。 　　 
