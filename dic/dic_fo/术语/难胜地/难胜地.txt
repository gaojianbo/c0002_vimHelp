(术语)菩萨行位，十地之第五。菩萨至此地能破一切之情见，通达一切之法，即是诸佛之境界，而无能胜之者，故名。菩萨璎珞本业经下曰：‘佛子顺忍修道，三界无明疑见一切无不皆空，八辩功德入五明论。(中略)五论者内外方道因果鬼神，无不通达，故名难胜地。’仁王经下曰：‘如实知诸谛，世间诸技艺。种种利群生，名为难胜地。’唯识论九曰：‘五极难胜地，真俗两智行相互违合令相应，极难胜故。’ 　　 
