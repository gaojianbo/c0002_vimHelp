(术语)释经论，分科其文句之段落者。是由秦之道安为始。知一经之大意不可缺。文句一曰：‘古讲师俱敷弘义理不分章段，若纯用此意，后生殆不识起尽。又佛说贯散，集者随义立品。(中略)天亲作论以七功德分序品，五示现分方便品，其余品各有处分。昔河西凭，江东瑶，取此意节目经文，末代尤烦，光宅转细。(中略)昙鸾云：细科烟扬，杂砺尘飞。盖若过若不及也。’ 　　 
