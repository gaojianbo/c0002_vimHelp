(术语)二谛之一。对于世俗谛之称，又云真谛、圣谛、胜义谛、涅槃、真如、实相、中道、法界、真空等，总以名深妙之真理，谛者真实之道理也。此道理为诸法中第一，故云第一义，真实故云真，为圣者所见，故云圣，为殊胜之妙义，故云胜义。大乘义章一曰：‘第一义者，亦名真谛。第一是其显胜之目，所以名义。真者，是其绝妄之称。世与第一审实不谬，故通名谛。(中略)彼世谛若对第一，应名第二。若对真谛，应名妄谛。第一义谛若对世谛，应名出世。若对俗谛，应名非俗。若对等谛，应名非等。立名一一不可返对。是故事法，旦名世谛俗谛等谛。理法，旦名第一义谛乃至真谛。’ 　　 
