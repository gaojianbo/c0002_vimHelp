(术语)对于小乘之涅槃而云大乘至极之涅槃为第一义空。小乘之涅槃者偏真但空也，大乘之涅槃者空亦空，为中道实相之空，故名第一义。三藏法数四十六曰：‘诸法中最第一法名为涅槃，涅槃之法空无有相，是为第一义空。’涅槃经二十七曰：‘佛性名第一义空，第一义空名为智慧，所言空者不见空与不空。’智度论三十一曰：‘能使诸法实相空，名为第一义空。’观佛三昧经曰：‘佛地果德，真如实相第一义空。’[囗@又]小乘之涅槃亦名第一义空。杂阿含经十三曰：‘我今为汝等说法，初中后善，善义善味，纯一满净，梵行清白。所谓第一义空经。’ 　　 
