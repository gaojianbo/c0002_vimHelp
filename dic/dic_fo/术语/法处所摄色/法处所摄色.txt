(术语)总括诸法为十二处，摄属于法处而为意处之所对者，有五种，一极略色，分析色声香味触，眼耳鼻舌身等有质之实色而令至极微者。二极迥色，分析虚空青黄等无质之显色而令至极少者，达见为难，故名极迥色。三受所引色，即无表色也，是为依受戒而引发于身中之色，故名受所引色。四遍计所起色，遍计一切法之意识前所显现之五根五境等影像是也。如空华水月等皆为此所摄。五定所生自在色，禅定所变之色声香味等境也。以胜定力之故，于一切之色变现自在，故名定所生自在色。见义林章五末。 　　 
