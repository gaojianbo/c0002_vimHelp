(术语)观行者之总名也。瑜伽为相应之义。相应有五义。见瑜伽条。其中多取第二行瑜伽之义，观行即禅定相应之人，名为瑜伽师。又此名虽通于显密二教。然多以名密教之观行者。盖总即别名也。唯识述记二本曰：‘此言瑜伽，法相应称，取与理相应。多说唯以禅定为相应，瑜伽之师即依士释。师有瑜伽名瑜伽师，即有财释。’圆觉大钞七本曰：‘瑜伽者，此云相应。此有五义，故不别翻。谓一与境，二与行，三与理，四与果，五与机相应也。虽有多说，今唯以禅定为相应也。师者即观行人，是师之称，如云禅师。’俱舍光记业品一曰：‘瑜伽师，即观行者异名也。’梵Yog&amacron;c&amacron;rya。 　　 
