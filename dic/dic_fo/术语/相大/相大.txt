(术语)起信论所说三大之一。相者德相也。言真如之体，具无量无边之性德也。起信论曰：‘相大，谓如来藏，具足无量性功德故。’又曰：‘复次真如自体相者，一切凡夫，声闻缘觉，菩萨诸佛。无有增减，非前际生，非后际灭，毕竟常恒(是体大)，从本以来，自性满足一切功德。所谓自体有大智慧光明义故，遍照法界义故，真实识知义故，自性清净心义故，常乐我净义故，清凉不变自在义故。’ 　　 
