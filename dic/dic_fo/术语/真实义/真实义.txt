(术语)诸法真实之义有四种：一世流布真实义，世间之法，悉同其名，众生见地即言是地，见火即言是火，终不言是水是风，乃至见苦终不言乐，见乐终不言苦，是虽于假名立相，然称认皆同。此为世流布真实义。二方便流布真实义，世间有智之人，先以心意筹量，随宜方便，造作经书论议以开导人，此为方便流布真实义。三净烦恼障真实义，声闻缘觉是以无漏道破诸烦恼结业，得无碍智，此为净烦恼障真实义。四净智慧障真实义，声闻缘觉得无碍智，未能显发中道之理，故名智慧障。佛菩萨断此障中道之理自然显现，此为净智慧障真实义。见菩萨善戒经二。 　　 
