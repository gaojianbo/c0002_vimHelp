(术语)解深密经五说四种之道理：一观待道理，有为法必因果对待，因生果，果由因生之不变道理也。二作用道理，因缘所生之有为法，必有成办事业之作用也。三证成道理，由现量与比量及圣教量而证明成立之道理也。如诸行无常，诸法无我是。四法尔道理，不关如来之出世不出世，本来安住于法界之自尔道理也。此中法尔道理乃总体，其余三道理乃其部分。法尔之一分现于因果之关系，名观待道理，现于事业之上，名作用道理，现于人之理想上，名证成道理。此三者，皆为可知之道理也。第四之法尔中，含此三者，皆有应以佛之无分别智冥契而不可知之道理。因而以五明对之，则观待作用之二道理，为工巧明，医方明，声明之所知，证成道理，乃因明之所知，法尔道理乃内明之所知也。 　　 
