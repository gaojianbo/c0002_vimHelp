(术语)&Sacute;&umacron;ra&mdotabv;gama，新云首楞伽摩。译曰健相，健行，一切事竟。佛所得三昧之名也。健相者，譬幢旗之坚固也。以比佛德坚固，诸魔不能坏。一切事竟者，佛德之究竟也。智度论四十七曰：‘首楞严三昧者，秦言健相。分别知诸三昧行相多少浅深，如大将知诸兵力多少。复次，菩萨得此三昧，诸烦恼魔及魔人无能坏者，譬如转轮圣王，主兵宝将所住至处，无能坏伏。’涅槃经二十七曰：‘首楞严者名一切事竟。严者名坚，一切毕竟而得坚固，名首楞严。以是故言首楞严定，名为佛性。’玄应音义二十三曰：‘首楞伽摩，此云健行定，亦言健相，旧云首楞严也。’首楞严三昧经中曰：‘菩萨得首楞严三昧，能以三千大千世界入芥子中，令诸山河日月星宿悉现如故，而不迫迮，示诸众生。首楞严三昧不可思议势力如是。’ 　　 
