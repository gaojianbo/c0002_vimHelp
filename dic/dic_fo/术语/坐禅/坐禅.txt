(术语)坐而修禅也。禅者梵语禅那Dhyana之略，译曰思惟、静虑，以息虑凝心究明心性之术也。达磨来，此道始盛于支那。天台出，此法方见，与教相应。而以此为唯一之法，规矩最备者，无过于禅宗。增一阿含经十二曰：‘坐禅思惟，莫有懈怠。’大阿弥陀经上曰：‘念经者，思道者；坐禅者，经行者。’天台之四种三昧中，其常坐三昧，即坐禅也。止观二曰：‘居一静室或空闲地，离诸喧闹，安一绳床，傍无余座。九十日为一期，结跏正坐，顶脊端直，不动不摇，不委不倚，以坐自誓。胁不拄床，况复尸卧，游戏住立。’ 　　 
