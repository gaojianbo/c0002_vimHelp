(术语)梵语地瑟娓曩Adhi&sdotblw;&tdotblw;h&amacron;na，译言加持。加附佛力于软弱之众生，而任持其众生也。又佛所加之三密力，于众生之三业任持也。又祈祷者，为加附佛力于信者，使信者受授其佛力，故祈祷直曰加持。演密钞一曰：‘地瑟娓曩此云加持，通三义也。或云忆念，唯意密故。’同二曰：‘言加持者，加谓加被，持谓任持。佛以上神力，加被任持现前大众，得见如是不思议庄严境界。’即身成佛义曰：‘加持者，表如来大悲与众生信心。佛日之影，现众生心水曰加，行者心水能感佛日曰持。’八十华严经六曰：‘佛所加持无有边。’大日经题曰：‘成佛神变加持。’ 　　 
