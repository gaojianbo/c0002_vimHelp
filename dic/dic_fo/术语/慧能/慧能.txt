(术语)智慧之功能也。高僧传六曰：‘藉慧能于前因，发胜心于旷劫。’[囗@又](人名)禅宗东土第六祖也。姓卢氏，三岁丧父。及长，家益贫。采薪贩卖养母。一日入市，闻人读金刚经。问其所得，谒蕲州黄梅山五祖弘忍禅师。五祖问曰：汝从何处来？答曰：岭南。师曰：岭南人无佛性。能曰：人即有南北，佛性岂然？师知其为异人，使入碓房舂米，因称为卢行者。经八月，五祖知付授时至，使众徒各书得法之偈。时上座神秀书偈曰：“身是菩提树，心如明镜台，时时勤拂拭，莫使惹尘埃。”能闻之曰：如吾所得，则不然。窃雇童子夜于壁间书一偈曰：“菩提本非树，明镜亦非台，本来无一物，何处惹尘埃？”五祖知之，潜入碓房，问曰：米白否？答曰：白未经筛。五祖以杖三打碓而去，能即以三更入室。祖乃授衣法。去隐南方渔村者数年，仪凤元年正月至南海，遇印宗法师于法性寺。印宗闻禅要，取弟子礼。其月十五日，会诸名德为之剃发。二月八日，就法性寺智光律师，受具足戒。后居曹溪，大注甘雨。神龙元年，帝召之不起。唐玄宗开元元年八月三日，俄然示寂，寿七十六。元和十年谥敕大鉴禅师。’见六祖坛经，宋高僧传八，传灯录五。 　　 
