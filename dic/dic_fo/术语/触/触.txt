(术语)梵语萨婆罗奢Spar&sacute;a，五境之一，身根所触有坚湿暖动等十一种。俱舍论一曰：‘触者有十一：谓四大种、滑性、涩性、重性、轻性、及冷、饥、渴。’[囗@又]心所法之一。俱舍之十大地法，唯识之五遍行摄之。彼属于五境者，为所触之色法，而此为能触之心法也。使根境识三者和合之心作用也。俱舍论四曰：‘触者，谓根境识和合生，能有触对。’大乘义章二曰：‘令根尘识和合名触。’十二支中之触支是也。[囗@又]不净为触。增韵曰：‘触污也。’盖触于不净物而自为不净者，是云触秽。 　　 
