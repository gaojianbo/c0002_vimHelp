(术语)梵语阿儞怛也Anitya，世间一切之法，生灭迁流，刹那不住，谓之无常。无常有二：一刹那无常，谓刹那刹那有生住异灭之变化也。二相续无常，谓一期相续之上有生住异灭之四相也。涅槃经一曰：‘是身无常，念念不住，犹如电光暴水幻炎。’智度论二十三曰：‘一切有为法无常者。新新生灭故。属因缘故。’六祖坛经曰：‘生死事大，无常迅速。’无常经曰：‘未曾有一事不被无常吞。’[囗@又]俗以为鬼名。陈裕诗曰：‘一朝若也无常至，剑树刀山不放伊。’ 　　 
