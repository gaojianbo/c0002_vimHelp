(术语)天台之名目。就诸经之当意而判教意，谓之当分，由法华经之意，定余经之意，谓之跨节。例如阿含经为使离生死苦入于涅槃而说，当分之意也。为使得大乘佛果之阶级，方便说之，其本意在于佛果，跨节之解释也。因而以当分成法华之相待，妙，以跨节成法华之绝待妙。当分为方便之施设，跨节为佛之本意也。玄义一下曰：‘当分者，如三藏佛，趣种种机，说种种教。(中略)二跨节者，何处别有四教主？各各身，各各口，各各说。’同释签三曰：‘若依施权，即当分义。若据佛意，即跨节义。’又曰：‘当分通于一代，于今便成相待。跨节唯在今经，佛意非适今也。’又曰：‘当分乃成今经相待义边，跨节乃成今经开权义边。’ 　　 
