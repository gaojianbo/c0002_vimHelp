(术语)为人生原因之行为也。生享尊贵者，施惠普广，敬礼三宝及长者，忍辱不嗔，柔和谦下，博闻经戒故也。又布施贫穷，持戒不犯十恶，忍辱不乱精进劝化，一心奉孝尽忠，故具大富，长寿，端正，威德。受卑贱之生者，憍慢，刚强，不恪，放逸，不礼事三宝，盗窃以为生活，负债不返纳故也。至诚不欺，诵经护戒，使人远恶就善，不求人之长短，则口气香洁，身心安乐，为人所称誉，决不受诽谤。至诚无而欺人，于众中骂詈说法者，见诸同学轻蔑，不见他事而作过为斗乱两舌，则常受诽谤及憎恶，形丑恶而心意不安，常怀恐怖。勇猛，忆念，梵至三胜生于人天。释氏要览曰：‘人因。(中略)由先造增上下品身语意妙行，故生人道。’ 　　 
