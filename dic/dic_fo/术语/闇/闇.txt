(术语)&DF-874A;am，又作庵，暗。是十二摩多之第十一，转声五转之第四轮成菩提也。五十字门之一。金刚顶经字母品曰：‘闇字门，一切法边际不可得故。’理趣释曰：‘庵字者觉悟义。’文殊问经曰：‘称暗字时，是无我所声。’大庄严经曰：‘庵者，能遮一切诸不净物。于佛法中，能舍一切金银宝物，是故名庵。’大日经疏十四曰：‘暗，是成菩提。’同十八曰：‘暗字一切真言之心，于一切真言最为上首。’此于阿字加空点也。于普通之梵语，为母音而不数。边际不可得，自Anta(边际)释之。无我所声，自Amamakara(无我所)释之。 　　 
