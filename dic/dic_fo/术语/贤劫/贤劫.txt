(术语)过去之住劫，名为庄严劫，未来之住劫，名为星宿劫，现在之住劫，名为贤劫，现在之住劫二十增减中，有千佛出世，故称赞之为贤劫。亦名善劫。大悲经三曰：‘阿难！何故名为贤劫？阿难！此三千大千世界，劫欲成时，尽为一水。时净居天，以天眼观见此世界唯一大水，见有千枝诸妙莲华，一一莲华各有千叶，金色金光大明普照，香气芬熏，甚可爱乐。彼净居天因见此已，心生欢喜，踊跃无量，而赞叹言：奇哉奇哉！希有希有！如此劫中当有千佛出兴于世，以是因缘，遂名此劫号之为贤。’悲华经五曰：‘此佛世界当名娑婆，(中略)时有大劫名曰善贤，何因缘故劫名善贤？是大劫中有千世尊，成就大悲出现于世。’行宗记四下曰：‘慈恩劫章云：即此住劫称贤劫，此界成后有千佛出世，既多贤圣，故名贤劫。’梵Bhadrakalpa。 　　 
