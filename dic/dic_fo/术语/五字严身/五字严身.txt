(术语)五字者，阿鍐囕唅佉也。真言行者，修密法时，布阿字于下体，布鍐字于脐上，布囕字于心，布唅字于眉间，而佉字于顶上，以加持已身，而为大率都婆，即坚固金刚之身也。大日经七持诵法则品曰：如前转阿字，而成大日尊。法力所持故，与自身无异。住本尊瑜伽，加以五支字。下体及脐上，心顶与眉间。于三摩呬多，运相而安立。以依是法住，即同牟尼尊。阿字遍金色，用作金刚轮，加持于下体，说名瑜伽座。鍐字素月光，在于雾聚中，加持自脐上，是名大悲水。囕字初日晖。彤赤在三角，加持本心位，是名智火光。唅字劫灾焰，黑色在风轮，加持白毫际，说名自在力。佉字及空点，相成一切色，加持在顶上，故名为大空。’又曰：‘五字以严身，威德具成就。炽然大慧炬，灭除众罪业。天魔军众等，及余为降者，当见如是人，赫奕同金刚。’参照五轮观条。 　　 
