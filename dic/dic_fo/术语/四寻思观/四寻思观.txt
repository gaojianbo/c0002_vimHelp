(术语)小乘俱舍之四善根位，修十六行相观，成实宗修无常观。而大乘之法相宗于此位修四寻思观与四如实观。是彼宗五位之第二加行位也。四寻思观者，于诸法有名，义，自性，差别之四种。名者，色受等之名也，义者，依名而诠之色受等体也，自性者，色受等各自之体性也，差别者，体中之种类差别也。如人之色受与天之色受等。诸法不过此四种。行者观此四法，是自己内心所变，如幻虚假之法，寻求思察此为假有实无，谓之四寻思观。以此推求之观为因，而生印可决定之智，不惟如实了知所取所缘之名等，是自心所变，为假有实无，犹了知印可能取能缘之名等四法，亦为假有实无，谓之四如实观。然此四寻思四如实，乃所发之观法也。就其能发之禅定而言。则一为明得定，二为明增定，三为印顺定，四为无间定。而煗，顶，忍，世第一法之四者，乃其所得之功德也。见唯识论九，百法问答钞六。 　　 
