(术语)新译去寻伺，旧译云觉观。粗思名觉，细思名观。二者皆为妨定心者。因此觉观之有无而判定心之浅深。智度论二十三曰：‘是觉观挠乱三昧，以是故说此二事。虽善而是三昧贼，难可舍离。(中略)粗心相名觉，细心相名观。’往生要集中本曰：‘愿除灭我粗动觉观心。’[囗@又]觉与观者为发言语之因，离觉观之心，则无言语。维摩经弟子品曰：‘法无名字，言语断故。法无有说，离觉观故。’肇注曰：‘觉观粗心，言语之本。’ 　　 
