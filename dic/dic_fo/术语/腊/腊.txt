(术语)又作腊。岁终祭神，汉谓为腊。因而比丘受戒后，终三旬之安居，名为腊。取岁终之义也。出家之年岁，与俗异，以受戒以后之安居数为年次也。故有戒腊夏腊法腊等称。玄应音义十四曰：‘腊力盍切，案风俗通曰：夏曰嘉平，殷曰清祀，周曰大蜡，汉曰腊。腊猎也，猎取禽兽祭先祖也。此岁终祭神之名也。经中言腊佛者即是义也。或曰：腊者接也，新故交接也。诸经律中亦名岁，如亲岁经等。(中略)今比丘或言腊，或言夏，或言雨，亦尔，皆取一终之义。案天竺多雨，名雨安居，从五月十五日至八月十五日也。土火罗诸国至十二月安居，今言腊者近是也。此方言夏安居，各就其事制名也。’元稹诗曰：‘七十八年三十腊。’ 　　 
