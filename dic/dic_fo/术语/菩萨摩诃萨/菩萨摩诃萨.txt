(术语)具名菩提萨埵摩诃萨埵(Bohdhisattva　Mah&amacron;sattva)，菩提萨埵作道众生，新译曰觉有情。摩诃萨埵作大众生，新译曰大有情。求道果之众生，故云道众生，求道果者通于声闻缘觉，故为简别于彼，更曰大众生也。又菩萨有中高下之诸位，但为示地上之菩萨，更曰摩诃萨。佛地论二曰：‘菩萨摩诃萨者，谓诸萨埵求菩提故。此通三乘。为简取大故。须复说摩诃萨言。(中略)此通诸位。今取地上诸大菩萨。是故复说摩诃萨言。’法华嘉祥疏二曰：‘摩诃萨埵者。摩诃云大。十地论云：大有三种。愿大行大度众生大。萨埵云众生，即大众生也。(中略)摩诃萨者简异二乘，亦求小道。今明求于大道，故名大众生。’ 　　 
