(术语)一福德，二智慧。即二种庄严。此二德庄严法身者也。菩萨自初发心，修六度万行，具足所有之福德，能显现法身，谓之福德庄严，修习正智见，净尽无明，能显现法身，谓之智慧庄严。六度中布施等六度为福德庄严，第六般若为智慧庄严。又福德属于利他。智慧属于自利。菩萨一切之万行，摄在此二者也。涅槃经二十七曰：‘二种庄严：一者智慧，二者福德。若有菩萨具足如是二种庄严者，则知佛性。’ 　　 
