(术语)圆教之极说，立草木国土悉皆成佛之义，是曰非情成佛。圆教之意，中道佛性，遍于法界，故不问有情无情也。但由迷情故，见二法之差别，然色心依正，只为一大觉，一佛成道，则无非此佛之依正，故言草木之非情，亦有成佛之义，若成佛得道，由于发心修行，草木之非情无此义者，是见色心依正之差别权教之意也。金錍论一部盛论此义，又天台二百题中以草木成佛之题目，详细问答此义，密教谓万有本来，为六大所成，不见有情非情之别。非情成佛，为当然也。 　　 
