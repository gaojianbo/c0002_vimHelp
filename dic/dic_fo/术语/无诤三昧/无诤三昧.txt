(术语)故住于空理与他无诤之禅定也。金刚经曰：‘佛说我得无诤三昧，人中最为第一，是离欲阿罗汉。’同略疏中曰：‘无诤三昧者，以其解空，则彼我俱忘。能不恼众生，亦能令众生不起烦恼故也。’智度论十一曰：‘舍利弗，佛弟子中智慧第一。须菩提，于弟子中得无诤三昧最第一，无诤三昧相，常观众生不令心恼，多行怜愍。’注维摩经三曰：‘肇曰：善吉于五百弟子中解空第一，常善顺法相，无违无诤。内既无诤，外亦善顺群心，令无诤讼，得此定名无诤三昧也。’南岳着有无诤三昧法门二卷。 　　 
