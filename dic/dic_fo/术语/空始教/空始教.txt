(术语)华严宗所立五教中第二为大乘始教，此始教，分空始教，相始教之二，诠般若三论等诸法皆空之理者为空始教。建立深密瑜伽等诸法者为相始教。俱为大乘之初门，故谓为始教。起信论义记上曰：‘一、随相法执宗，即小乘诸部是也。二、真空无相宗，即般若等经，中观等论所说是也。三、唯识法相宗，即解深密等经，瑜伽等论所说是也。四、如来藏缘起宗，即楞伽密严等经，起信宝性等论所说是也。’此中第二为空始教，第三为相始教也。 　　 
