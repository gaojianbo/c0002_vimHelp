(术语)梵语阿，A，译曰无、非、不。以世俗释之，只是否定事物存在之辞。以胜义释之，则无有二种。惑智之无与圣智之无是也。惑智之无，仅为断见，圣智之无，则超于有无之妙无也。真言以&DF-8740;阿字为观道之要门，禅家亦有以无字为悟道之关门者，皆取圣智之无也。无门关第一则曰：‘赵州和尚。因僧问狗子还有佛性也无？州云无。’评唱曰：‘参学须透祖师关，妙悟要穷心路绝。祖关不透，心路不绝，尽是依学附木精灵。且道如何是祖师关？只者一个无字，乃宗门一关也。遂目之曰禅宗无门关。’ 　　 
