(术语)弥勒为贤劫千佛之第五佛。自今经五十六亿七千万年出世于第十之灭劫。继绍释迦佛。于龙华树下以三会之说法，化了一切之人天也。一切智兀明仙人慈心因缘不食肉经曰：‘时诵经仙人者，今此众中婆罗门子弥勒菩萨摩诃萨是。我涅槃后五十六亿万岁当穰佉转轮圣王国土华林园中金刚座处龙华菩提树下得成佛道，转妙法轮。’菩萨处胎经二曰：‘弥勒当知：汝复受记，五十六亿七千万岁于此树下成无上等正觉。’ 　　 
