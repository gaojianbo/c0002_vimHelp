(术语)Pi&ndotblw;&ddotblw;ap&amacron;ta，或翻乞食，或翻团堕。乞食者为比丘行而乞食也，团堕者就乞得之食而释之，以西竺之法，多抟食作团堕叠钵中故也。善见论曰：‘分卫者，乞食也。’玄应音义五曰：‘分卫，此言讹也。正言傧荼波多，傧荼此云团，波多此云堕，言食堕在钵中也。团者食团，谓乞食。’行事钞资持记下三之一曰：‘梵云分卫，此翻抟堕，以西竺多抟食堕叠盆中故。’或为汉语，谓以乞得之食物分与僧尼而卫护之令修道也。是为乞食之义。又为佛分身保护众生之义，是非乞食之事。僧祇律曰：‘乞食分施僧尼，卫护令修道业，故云分卫。’嘉祥大经疏曰：‘能分身护物机，故言分卫。’ 　　 
