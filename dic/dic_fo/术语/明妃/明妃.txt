(术语)陀罗尼之别称也。陀罗尼有能破烦恼之闇之德，故云明，能增长一切之功德，故云妃。亦单称云明。大日经疏九曰：‘明是大慧光明义，妃者梵云啰逝。即是王字作女声呼之，故传度者义说为妃。妃是三昧义，所谓大悲胎藏三昧也。’同十二曰：‘若心口出者名真言，从一切身分任运生者名之为明也。由增长义故，女声呼之。(中略)妃者如世女人能生男女令种胤不绝，此明能生一切如来所有功德故，义云妃也。’演密钞八曰：‘由增长义故，女声呼之者。谓此明妃能生长行者功德法，故女声呼之。梵云尼儞也，此是男声。梵云尼儞即是女声，俱译曰明。由随增长义故，加以妃言也。’见明条。[囗@又]于曼荼罗各部配耦部主之女尊名明妃。诸部要目曰：‘三种明妃：佛部，无能胜菩萨以为明妃。莲华部，多罗菩萨以为明妃。金刚部，金刚孙那利菩萨以为明妃。’ 　　 
