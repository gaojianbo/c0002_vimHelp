(术语)有二义：一对治之故，二次第生之故。对治之故，对于善法有六事：一悭法，二恶业，三恚心，四懈怠，五乱心，六愚痴也。以此六法因缘之故，不得无上菩提。为欲坏六法之故，说六波罗蜜。次第生者，菩萨舍一切世俗之物，出家学道，名为檀波罗蜜。既出家，受菩萨戒，名为尸罗波罗蜜。以护戒之故，虽有骂打，亦默受而不报，名为羼提波罗蜜。戒既清净，勤修善道，名为毗梨耶波罗蜜。以精进之故，五根调伏，名为禅波罗蜜。五根既调，知真法界，名为般若波罗蜜。 　　 
