(术语)圣者所见之谛理也。谛者言其理之真实不虚也。俱舍论二十二曰：‘何义经中说为圣谛？是圣者谛，故得圣名。于非圣者此岂成妄，于一切是谛性无颠倒故。然唯圣者实见非余，是故经中但名圣谛，非非圣谛，颠倒见故。如有颂言：圣者说是乐，非圣说为苦，圣者说为苦，非圣说是乐。’胜鬘宝窟下本曰：‘圣谛者苦集灭道，审实不虚，故名为谛。又能生不颠倒实解，故名为谛。圣谓诸佛，就圣辨谛，故云圣谛。又此能生无漏圣解，目之为圣，故云圣谛。’碧岩第一则曰：‘如何是圣谛第一义？’ 　　 
