(术语)大自在天依万物生本之义。而自在天派之人。以人之男根为天神之神实而祀之。续高僧传玄奘传曰：‘至劫比他国，俗事大自在天。其精舍者高百余尺，中有天根，谓诸有趣，由此而生。王民同敬不为鄙耻，诸国天祠率置此形。大都异道有百数，中所高者自在为多。’西域记健驮罗国记曰：‘跋虏沙城东北五十里至崇山，山有青石，大自在天妇像毗摩罗天女也。闻诸土俗曰：此天像者自然有也，灵异既多祈祷亦众。印度诸国求福请愿，贵贱毕萃远近咸会，乃至山下有大自在天祠。’是初为男根，后为女根也，此男女根之义。为与自在天同体之那罗延天名，更为分明(梵王与那罗延与摩醯首罗一体三分如上所引)。玄应音义二十五曰：‘那罗延，那罗此翻为人，延那此云生本，谓人生本，即是梵王。外道谓一切人皆从梵王生，故名人生本也。’俱舍光记二十七曰：‘那罗延是神名，此云人种神。’此那罗延天之居处，居于欲界之顶上第六天，常为佛道之障碍，故佛法之中名为摩罗天。慧疏音义六曰：‘那罗延，欲界中天名也。’智度论五曰：‘夺慧命坏道法功德善本是故名为魔，诸外道人辈言是名欲主，亦名华箭，亦名五箭。破种种善事，佛法中名为魔罗。’(爱染明王之箭，极秘说亦表男根)。同十曰：‘魔王六欲天主。’其先以女根为毗摩罗(Vimal&amacron;)(毗如毗婆沙毗沙门毗卢舍那之毗妙胜高大之义)。又，摩罗之名，本来为男女根之名，见摩罗条。 　　 
