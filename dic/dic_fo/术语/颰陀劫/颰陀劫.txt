(术语)Bhadrakalpa，又作波陀劫。颰陀劫簸之略。劫簸为分别世界成坏之时量。今即成劫也。常略曰劫。颰陀译曰贤或善，此一劫中千佛出世。故名贤劫。智度论三十八曰：‘劫簸秦言分别时分，颰陀者秦言善。有千万劫过去空无有佛，是一劫中有千佛兴，诸净居天欢喜故名为善劫。’修行本起经上曰：‘劫名波陀，汉言为贤。’法华文句八曰：‘颰陀此云圣，劫之异名耳。’贤劫经一曰：‘颰陀劫三昧，晋曰贤劫定意。’ 　　 
