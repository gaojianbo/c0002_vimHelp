(术语)四禅者，色界之四禅也，八定者，色界之四禅与无色界之四无色定也，对欲界之散而总谓之定，重言之则如言诗书六经也。止观九曰：‘四禅八定，毗昙成实明之委细。’同辅行曰：‘言四禅八定者：四在八数，重兼列者。若色无色相对则色禅为禅，无色为定。若总以上界望于下欲则上上二界俗名定地，下欲为散。’ 　　 
