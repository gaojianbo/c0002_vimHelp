(术语)对于小乘之偏空，而谓大乘究竟之空寂为大空。空亦为空。是为究竟之大空。即大乘之涅槃也。密教以阿字为此大空。证之谓为大空智。宝积经二十二曰：‘广大空寂名曰虚空，涅槃空寂亦复如是，为大空寂，无有主宰亦无我所，一切众生没入其中，无能摄取一毛端量，广大空寂广大无量名大涅槃。’入楞伽经三曰：‘何者第一义圣智大空？谓自身内证圣智法空离诸邪见熏习之过，是为第一义圣智大空。’无尽灯论上曰：‘后来重说般若法门，二乘三藏上下混杂，淘汰空法，所谓引小空归大空。呵偏空而入圆空，破假空而达真空。’又，十八空中，无东西南北等方位之实体。谓为大空。 　　 
