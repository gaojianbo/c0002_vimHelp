(术语)六不定之一。三十三过中属于因之过失也。立者先具三支立一宗之时，敌者对之亦立具三支正反立者之宗者，此时立敌两立，不能生决定之智，故立敌之因，皆名决定相违，为不定因之一，不定因者，谓使宗法不能决定之因，相违决定者，谓立敌之因各决定成立相违之宗也。立敌各决定而成相违之宗，故即为不定因也。因明入正理论曰：‘相违决定者，如立宗言声是无常，所作性故。譬如瓶等。有立声常，所闻性故，譬如声性。此二皆是犹缘因故，俱名不定。’ 　　 
