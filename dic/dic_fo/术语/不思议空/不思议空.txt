(术语)又名第一义空。佛菩萨所得之空，为绝有无之空，而非二乘凡夫之所测知，故名不思议空。胜鬘经宝窟曰：‘龙树云：空有三：一外道邪道空；二者但空，谓二乘空智；三者无所得空，谓菩萨空智也。今此无所得空智非二乘所知。故言不思议。’[囗@又]大日如来之大空三昧也。此大空微妙而不可思量故云不思议空。大日经二曰：‘知空等虚空。’同疏六曰：‘知空等虚空者，本来不生即是毕竟空义，以自性净无际无分别故，同于大空，是故以世间易解空譬不思议空也。’ 　　 
