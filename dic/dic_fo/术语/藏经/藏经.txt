(术语)隋书经籍志记梁武帝于华林园中，总集释氏经典，凡五千四百卷。沙门宝唱撰经目录，按此是佛经有藏之始。南史姚察传遂有读一藏经之说。开元释经录。列五千四十八卷。其后宋元明日本高丽公私刻板多至二十余副。然存者无多。略举存者：则一为高丽本，六千四百六十七卷，此本最古。一为宋本，五千七百十四卷。一为元本，五千三百九十七卷。日本天海僧正，由南宋藏翻刻六百六十五帙。一为明本，六千七百七十一卷。明万历年间密藏禅师，依当时北藏(当时明有南北二藏)初刻缀本者。日本黄檗山翻刻之。清代重刻明本，且刊行绩藏九十函又续藏三十函。日本弘教书院根据丽藏，校合天海本，元藏，铁眼本，增以其国古钞本，出缩印藏经四十帙，千九百十六部，八千五百三十四卷。其后藏经书院，又由铁眼本，刊行卍字藏经千六百六十八部，及引续续藏经千七百五十七部。最近频伽精舍主人罗诗氏，据弘教本，略加增减，益以清刊龙藏及乾隆续藏千一百二十七卷。刊行藏经四十帙，四百十四册，凡一千九百十六部，八千四百十六卷。余详一切经条。 　　 
