(术语)六大者，地水火风空识也。此六大之义，虽为显密共通之法相，然论六大无碍者，则惟密教。无碍者，互相融通而无障碍，如光与光，六大互相融通也，自他之六大互相融通，是为六大之自性，法自尔之德，故云法性。即佛陀之身为六大所成，凡夫之身亦六大所成也，六大之自性，无碍平等，故佛之六大与众生之六大融通而无间隔，入我我入也(是自他六大无碍之义)。又，地等之五大与识，为入我我入。故有情非情一体也。为此草木国土成佛之义亦成(是自之六大互无碍之义)。然凡夫自无始以间隔之情向于无所碍平等之六大，妄为间隔差别，而起彼此我他之见，故作业感生死之苦也。 　　 
