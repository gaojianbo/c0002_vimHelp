(术语)又作记莂。佛记弟子成佛之事。分别劫数国土佛名寿命等事，谓为记别。授此记别于弟子，谓为授记。别字加草冠者非也。文句七上曰：‘记是记事，莂是了莂。’嘉祥义疏八曰：‘记者云决也，亦云莂也。所言决者，于九道中，分决此人必当成佛，故云决也，莂义亦然。’玄赞七曰：‘记者，决也，别也。为决了当果，为分别其当来果相。’玄应音义曰：‘别分别也。经文从草作莂，非也。’演密钞四曰：‘记别者，谓世尊记诸弟子未来生事，记因果也。’ 　　 
