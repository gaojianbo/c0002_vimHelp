(术语)天台所立化法四教之第二。说万法当体即空无生无灭(当体即空无实生实灭)之理，为使二乘及钝根之菩萨得但空之证，使利根之菩萨得不但空即中道之证而施设之三乘教也。不要断灭万法，说万法当体为因缘生，而当体即为空无生，故空之中自有不空之义而含中道之理，此名不但空，亦名当通含中。利根之菩萨，证此含中之中道而为别教圆教之人也。佛之通教，正为此人。故以通教为大乘之初门。然而通者共通之义，有二义：一者三乘共学之义。藏教之三藏四谛，十二因缘，六度，所学各异，而此教之三乘，三乘共学谛缘度，皆见当体即空之理。但以断见思之正使，兼侵害习气，自行化他共行，而分三乘之别，故名通。二者单就菩萨有通前通后之义。通教之菩萨有利钝二种，钝根之菩萨与前之藏教同证但空之涅槃，利根之菩萨，闻之而会不但空之义，遂闻后当体即空之说，而通于别圆二教所诠中道实相之理，为别教圆教之人。如此就菩萨有通前通后之义故名通教也。此二义中，佛之通教本意为使利根之菩萨，得通后之益也。四教仪曰：‘通前藏教，通后圆教，故名通教。又从当教得名。谓三人同以无言说道，体色入空，故名通教。’ 　　 
