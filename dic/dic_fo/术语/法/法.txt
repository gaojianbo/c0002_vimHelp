(术语)法者梵云达磨Dharma，为通于一切之语。小者大者，有形者，无形者，真实者，虚妄者，事物其物者，道理其物者，皆悉为法也。唯识论以自体任持与轨生物解二义解法。自体任持者，谓竹有竹之自体，梅有梅之自体，有形者，有形之自体，无形者，有无形之自体，各保任维持其自体也。轨生物解者，谓如是既各有自体，皆为自体任持之状，然只限于有体，不能容无体，法者，兼摄无体，该尽一切也。唯识论一曰：‘法谓轨持。’同述记一本曰：‘法谓轨持，轨谓轨范。可生物解，持谓任持，不舍自相。’俱舍论光记一曰：‘释法名有二：一能持自性，谓一切法各守自性，如色等性常不改变。二轨生胜解，如无常等生人无常等解。’大乘义章十曰：‘法者，外国正音名为达磨，亦名昙无。本是一音，传之别耳。此翻名法，法义不同。泛释有二：一自体为法，二者轨则名法。’唯识述记二末曰：‘法者，道理义也。有般涅槃之义，名般涅槃法。’ 　　 
