(术语)造作于有为法之因缘迁流于三世，谓之行。此中除色受想识四者，其他之有为法，名行蕴。五蕴之一。蕴者积集之义，是亦有为法之通名也。俱舍论一曰：‘四余为行蕴。’颂疏一曰：‘四者谓色受想识，除四蕴外，诸余心所有四十四及十四不想应，此五十八法是四蕴余，总名行蕴。造作迁流二义名行，据此义边，色等五蕴，俱合名行。谓由行蕴摄法多故，偏得行名。’俱舍光记一之余曰：‘问：若于造作，或约迁流，余四蕴亦名为行，何故行蕴独得行名？解云：其余四蕴虽亦名行，摄行少故，各受别名。行蕴摄行多故，故得行名。’ 　　 
