(术语)梵书(伊字)&DF-8742;之形，从三点成，谓之伊字之三点。是不纵不横，而有三角之关系，故以譬物之不一不异，或非前非后。涅槃经譬之于法身般若解脱之三德。烈火‘&DF-81D7;’之形为横，譬物在一时为体之别。如牛之两角，又点水‘&DF-8E43;’之形为纵，譬物在异时为体之别。如花与实。涅槃经二曰：‘何等名为秘密之藏，犹如伊字三点：若并则不成伊，纵亦不成。如摩醯首罗面上三目，乃得成伊三点。若别亦不得成。我亦如是：解脱之法亦非涅槃，如来之身亦非涅槃，摩诃般若亦非涅槃，三法各异亦非涅槃。’ 　　 
