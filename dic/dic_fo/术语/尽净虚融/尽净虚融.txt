(术语)谓般若经之所说也。彼经专明诸法皆空之实相，不余一法，悉皆是空，故谓为尽净。尽者悉皆之义，净者真空之意也。真空之中不留一切之情执，是清净之义也。虚融者，诸法既为真空而无自性，故虚通融镕，同为一如。是为一代五时中第四时之说法，以遣荡二乘之法执，令终入于法华中道实相之渐阶也。法华玄义十之一曰：‘般若论通则三人同入，论别则菩萨独进。广历阴入尽净虚融，亦不明其意出意。’ 　　 
