(术语)常曰根机，机缘等。本来自己之心性有之，为教法所激发而活动之心动也。玄义六上曰：‘机有三义：一者机是微义。故易云：机者动之微，吉之先现。又阿含云：众生有善法机，圣人来应也。众生有将生之善，此善微微将动，而得为机。(中略)如弩有可发之机，故射者发之，发之箭动，不发则不前。众生有可生之善，故圣应则善生，不应则不生，故言机者微也。二者古注楞迦经云：机是关义。何者众生有善有恶？关圣慈悲，故机是关义也。三者机是宜义，如欲拔无明之苦，正宜于悲。欲与法性之乐，正宜于慈。故机是宜义也。’会本文句记十一曰：‘问：机器何别？答：虽并从譬，各有一意。机论可发，器语堪任。’[囗@又]契合真理之机关。大明录曰：‘文义俱明者谓之理，忘言独契者谓之机。’ 　　 
