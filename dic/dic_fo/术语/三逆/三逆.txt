(术语)提婆达多造三逆罪在生坠于无间地狱：一、破和合僧得五百弟子，此五逆罪之破和合僧也。二、僧还和合，则起恶心而以大石掷佛，佛足出血，此五逆中之出佛身血也。三、华色比丘尼见之呵彼，则以拳杀尼，此五逆中之杀阿罗汉也。彼更入毒于爪中，欲于礼佛时中伤佛，未到佛处，地自然破裂，火车来迎，入于地狱。智度论十七又有提婆达多教阿阇世王，放醉象欲害佛之事。加前之三逆与置毒爪中，称为五逆罪。但后二事皆为害佛之罪，故摄于出佛身血之一科而为三逆也。法华文句八举前之五逆，次文曰：‘若作三逆，教王毒爪，并害佛摄。’ 　　 
