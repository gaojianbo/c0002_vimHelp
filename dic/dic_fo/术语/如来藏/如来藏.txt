(术语)真如在烦恼中，谓之如来藏，真如出烦恼。谓之法身。依佛性论如来藏品，藏有三义：(一)所摄之义，真如立于众生之位则含和合不和合之二门，为和合门者生一切之染法，为不和合门者，生一切之净法，一切染净之法，皆摄于如来之性，即真如，故云如来藏。易言之则真如摄一切法。如来藏一切法也。楞伽经四曰：‘如来之藏，是善不善因，能遍兴造一切众生。’胜鬘宝窟下本曰：‘一切众生无有出如如境者，并为如如所摄故名藏也。则众生为如来所摄也，是如来藏众生。’起信论义记上曰：‘如来藏心，含和合不和合二门，以其在于众生位故，若在佛地则无和合义。’(二)隐覆之义，真如在烦恼中时，为烦恼隐覆如来之性德，而不使显现，故名如来藏，是众生之烦恼藏如来也。胜鬘经曰：‘无量烦恼藏所缠如来藏。’又曰：‘如是如来，法身不离烦恼藏，名如来藏。’理趣般若经曰：‘一切有情皆如来藏。’同述赞下曰：‘此真性正实如来藏在缠中名如来藏，一切众生皆有真理故。’胜鬘宝窟下本曰：‘如来性住在道前为烦恼隐覆，众生不见，故名为藏，是众生藏如来也。’(三)能摄之义，真如在烦恼中。含摄如来一切果地之功德，故名如来藏。占察经下曰：‘复次彼心名如来藏，所谓具足无量无边不可思议无漏清净之业。’起信论曰：‘如来藏，具足无量性功德故。’述赞下曰：‘藏谓库藏，诸佛所有一切功德皆在其中名如来藏，现行功德未能起，故不名法身。’起信论义记下本曰：‘隐时能出生如来，名如来藏(能摄故出生也)，显时为万德依止，名为法身。’梵Tath&amacron;gatagarbha。[囗@又]如来所说之一切经藏也。增一阿含经序品曰：‘其有专心受持增一，便为总持如来藏，正使今身不尽结，后生便得高才智。’ 　　 
