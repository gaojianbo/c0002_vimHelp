(术语)梵语曰娑也地提嚩多。此译本尊。本有而于出世间为最胜最尊，故名本尊。又于诸尊中以其尊为本而尊崇之，故名本尊。大日经本尊三昧品于本尊说字印形之三种。字者，&DF-8740;&DF-8766;等之种子也，印者，金刚杵罥索等之三昧耶形也，形者，相好具足之尊形也。大日经疏二十曰：‘本尊者，梵音娑也地提嚩多，若但云提嚩多者直所尊之义也。尊亦云自尊，自所持之尊也。’演密钞十曰：‘诸圣随行者本所宗主，故名为本尊。’ 　　 
