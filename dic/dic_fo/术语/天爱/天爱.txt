(术语)愚者之异名。世间最胜者，无过于天。指至愚为天，犹指贫人而呼为富者，指痴钝而呼为聪明，调弄之辞也。此痴天当怜之，故云天爱。又一说，其人愚痴无所取，但为天所爱，仅得自存，故云天爱。唯识枢要上末曰：‘天爱者，梵云没劫Moha，此名为愚。愚有三名：一、提婆Deva，此云天。二、匿缚Jvala’，此云光明。三、钵刺阇钵底Praj&amacron;pati，此云天生主。(中略)世间之胜莫过于天，世间之劣莫过愚者，唤愚为天，调之故也。唤奴为郎若等，光明者照了义。愚人痴闇，调唤为光明，如名贫人为富财物，亦如唤钝人为聪明物。梵王世间皆计为父，犹彼所生但知端坐。虽生一切，都无动作。痴人喻彼，虽被驱使，百种皆作，都无所知，无小别识。劣从胜号，名曰生主。’唯识述记二末曰：‘言天爱者，以其愚痴，无可录念，唯天所爱，方得自存。如言此人天矜故尔，故名天爱。’ 　　 
