(术语)佛陀之智慧也。梵云阿耨多罗三藐三菩提Annttarasamyaksa&mdotabv;bodhi，旧翻无上正等觉，又云萨般若Sarvaj?&amacron;，旧译一切种智，是佛智之别号也。其真智正而无有过之者，故云无上正智。于法无有不知，故云一切种智。智度论四十六曰：‘佛智慧有二种：一者无上正智，名阿耨多罗三藐三菩提。二者一切种智，名萨般若。’同八十五曰：‘唯佛一人智慧名阿耨多罗三藐三菩提。’宗镜录三十三曰：‘佛智者即无障碍解脱智，此是果智，约圆明决断为智。’十住毗婆沙论十五曰：‘佛智是一切功德住处。’法华经方便品曰：‘诸佛智慧甚深无量，其智慧门难解难入。’ 　　 
