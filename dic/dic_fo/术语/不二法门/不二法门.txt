(术语)不二之法门也。不二之理，佛道之轨范，故云法。圣由之趣入，故云门。佛教有八万四千法门。不二法门，在诸法门之上，能直见圣道者也。维摩经载文殊师利问维摩诘：何等是不二法门？维摩默然不应。殊曰：善哉善哉！无有文字言语，是真不二法门也。肇曰：言为世则谓之法，众圣所由谓之门。十二门论疏上曰：‘净名以理为门，一道清净，故称不二。真极可轨，所以云法。至妙虚通，故云门。’见不二条。 　　 
