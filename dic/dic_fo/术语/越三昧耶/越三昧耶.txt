(术语)如来之本誓名三昧耶，违越如来之本誓曰越三昧耶。漫授受秘法者之罪名也。不得传授，私诵真言，又授未灌顶人以秘法，皆得越三昧耶之罪。又名越法罪。大日经四曰：‘若异此者同谤诸佛菩萨，越三昧耶，决定堕于恶趣。’同十四曰：‘不尔者即得越三昧耶罪，三昧耶者是自誓也。一切如来所立誓愿，(中略)以方便故而立此法。是故犹如世间大王之教敕不可过越，为过者必获重责也。观智轨曰：‘一一印契仪轨真言，应当于灌顶阿阇梨处躬亲禀受。若不从禀受决择，而专擅作者，是即名为越三昧耶，受及授者俱获重罪。’参照越法罪条。 　　 
