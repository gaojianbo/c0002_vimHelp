(术语)汉魏以后，翻译为盛，伪似之经论，杂然而出。不可不辨。道安之疑经录序曰：‘外国僧法学，皆跪而口受。同师所受，若十二十，转以授后学。若有一字异者，共想推校，得便摈之，僧法无纵也。经至晋土，其年未远。而喜事者，以沙糅金，斌斌如也，而无括正，何以别真伪乎？(中略)安敢豫学次，见泾渭杂流，龙蛇并进，岂不耻之！今列意谓非佛经者如图，以示将来后学。’可以知安公之时既盛。 　　 
