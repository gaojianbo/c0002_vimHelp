(术语)身口意之造作也。又，内心之趣于外境如心行。大乘义章三本曰：‘内心涉境，说名为行。’俱舍论曰：‘行名造作。’大乘义章八曰：‘起作名行。’法界次第上之上曰：‘造作之心，能趣于果，名为行。’玄义三下曰：‘夫行名进趣，非智不进。’[囗@又]从有为法之因缘集起，迁流于三世也。大乘义章二曰：‘有为集起，目之为行。’俱舍颂疏一曰：‘造作迁流二义名行，据此义边，色等五蕴，俱合名行。’俱舍光记一之余曰：‘若于造作，或约迁流余四蕴，亦名为行。’增一阿含经二十七曰：‘色如聚沫，受如浮泡，想如野马，行如芭蕉，识为幻法。’ 　　 
