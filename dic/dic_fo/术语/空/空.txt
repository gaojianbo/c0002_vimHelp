(术语)因缘所生之法，究竟而无实体曰空。又谓理体之空寂。维摩经弟子品曰：‘诸法究竟无所有，是空义。’同注‘肇曰：小乘观法缘起，内无真主为空义。虽能观空，而于空未能都泯，故不究竟。大乘在有不有，在空不空，理无不极，所以究竟空义也。’大乘义章二曰：‘空者就理彰名，理寂名空。’同二曰：‘空者理之别目，绝众相故名为空。’万善同归集五曰：‘教所明空，以不可得故，无实性故，是不断灭之无。’梵&Sacute;&umacron;nyat&amacron;。 　　 
