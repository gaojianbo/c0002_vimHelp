(术语)又作丁岸哆Ti&ndotabv;anta，即Tin＋anta，梵语文法二声之一。示动词之变化者，有十八转。彦多者后之义，底字为置于后之声。是以动词中第三人称单数之语尾名，为动词语尾一般之名目也。唯识枢要上本曰：‘底彦多声有十八啭，辨此声中底字居后，彦多是后义，则是底字居后声也。’寄归传四曰：‘二九韵者，明上中下尊卑彼此之别。言有十八不同，名丁岸哆声也。’十八转者，慈恩寺传三曰：‘其底彦多十八啭者有两：一般罗飒迷(Parasmai)，二阿答末埿(&Amacron;tmane)，各有九啭。故合有十八。’般罗飒迷之九转者，于一事分当体，自，他之三，于其三各分一言，二言，多言之三也。今就有无之有而示九转，则如左。阿答末埿声之九转者，于前九转下各置毗耶底之言也：‘依阿答末埿九啭者，于前九转下各置毗耶底言，余同上。安此者，令文巧妙无别义，亦表极美义也。’此中以毗耶底之有无，分上中下之尊卑，依自他说而见彼此之别也。 　　 
