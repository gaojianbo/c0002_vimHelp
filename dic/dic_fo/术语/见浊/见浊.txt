(术语)五浊之一。至末世，众生之邪见盛起。而浊乱世间，如有见无见乃至六十二见等也。法华经方便品曰：‘入邪见稠林，若有若无等，依止此诸见，具足六十二。’文句四下曰：‘见浊者，无人谓有人，有道谓无道，十六知见六十二等，犹如罗网，又似稠林，缠缚屈曲，不能得出，是见浊相。’法华玄赞四曰：‘若于今世法坏法没，像法渐起，邪法转生，是名见浊。此以五见而为体性，多近外道恶见数生。’　　 
