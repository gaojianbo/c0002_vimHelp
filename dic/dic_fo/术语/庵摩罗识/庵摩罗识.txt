(术语)又作阿摩罗识，阿末罗识。译曰清净识，无垢识，真如识等。九识中之第九。金刚三昧经曰：‘诸佛如来，常以一觉而转诸识，入庵摩罗。’辅行三之一曰：‘庵摩罗九识，名清净识。’宗镜录五十六曰：‘阿摩罗，翻无垢识，体非一异，名真如识。’旧译家以为阿赖耶识之外别有此识，而建立九识，新译家谓此是阿赖耶识果上之名，不别立此识。唯识论三举第八识之异名：‘或名无垢识，最极清净。’云云(参照阿赖耶条)。以为八识之异名。是新译家之说(此识名从译为清净识观之，则为Amala而似非&Amacron;mra又非庵摩罗也)。 　　 
