(术语)慈(Maitr&imacron;)悲(Karu&ndotblw;&amacron;)喜(Mudit&amacron;)舍(Upek&sdotblw;&amacron;)之四无量心也。从所缘之境，而谓为无量，从能起之心，而谓为等。以于平等起此心故也。增一阿含经序品曰：‘迦叶端思行四等。’大乘义章十一末曰：‘经中名此以为无量，亦云四等。缘于无量诸众生起，故名无量。等缘一切，故复名等。’大部补注六曰：‘四等，慈悲喜舍名四无量。华严经中亦名四等，四等从心，无量从境。’增一阿含经二十一曰：‘有四等心，云何为四？慈悲喜护。’[囗@又]一字等，三世诸佛，等称为佛也。二语等，三世诸佛，等以六十四种之梵音演说也。三法等，三世佛，等得三十七之菩提分法也。四身等，三世诸佛，等有法报化之三身也。以此四等而显佛佛道同也。楞伽经三曰：‘佛告大慧：以四等故，如来应供等正觉，于大众中唱如是言：我尔时作拘留孙，拘那含牟尼，迦叶佛。云何四等？谓字等、语等、法等、身等，是名四等。’[囗@又]一诸法等，诸法本来真如平等也。二发心等，所依之理性平等，故能发之心亦平等也。三道等，发心平等，故所行之道亦平等也。四慈悲等，所行之道平等，故所等之道所垂之慈悲亦平等也。往生论注上曰：‘平等是诸法体性，以诸法平等故发心等，发心等故道等，道等故大慈悲等。’ 　　 
