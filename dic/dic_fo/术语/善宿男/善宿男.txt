(术语)受持八戒之优婆塞也。新云近住男。又名长养男。凡布萨(旧曰善宿，新曰长养)，有在家出家之二法，出家之布萨，每半月之说戒是也，在家之布萨法，受持八戒是也。智度论十三曰：‘今日诚心忏悔身清净，口清净，心清净，受行八戒。是则布萨，秦言善宿。’俱舍论十四曰：‘言近住者谓此律仪近阿罗汉住，以随学彼故。有说，此近尽寿戒住，如是律仪或名长养，长养薄少善根有情，令其善根渐增多故。’ 　　 
