(术语)P&amacron;yattika，又作波逸底迦，波药致，波罗逸尼柯，波罗夜质胝迦，波质胝柯，波夜提。六聚罪之第四，译为堕，犯戒律之罪名，由此罪堕落于地狱，故名堕罪。此中有尼萨耆波逸提Nai&hdotblw;sargika－p&amacron;yattika，与波逸提之二数。尼萨耆波逸提，译曰舍，堕波逸提译曰单提，又云单堕。舍堕有三十戒。盖应以所犯之赃物舍入于僧中，故名舍堕，单堕有九十戒，犯者无应舍入之赃物，但结堕罪，故名单堕。戒相分八段时，别此为二者，为五篇或六聚七聚时，则此二者合为一波逸提。行事钞中一曰：‘波逸提，义翻为堕。十诵云：堕在烧煮覆障地狱故也。四分僧有百二十种，分取三十，因财事生犯，贪慢心强，制舍入僧，故名尼萨耆也。余之九十单悔别人，若据罪体同一品忏。(中略)出要律仪云：尼萨耆，旧翻舍堕。声论云：尼翻为尽，萨耆为舍。波逸提，本名波药(夷割反)致也。明了论解波罗逸尼柯部有三百六十罪。正量部翻为应功用。萨婆多云波罗夜质胝柯，翻为应对治。恒须思惟，若犯即觉。上座部云波质胝柯。翻为能烧热，此罪得大叫唤地狱。因时能焦热心，因时能烧燃众生。’有部毗奈耶二十曰：‘波逸底迦法。’瑜伽伦记十八曰：‘波逸底迦，旧云波逸提，亦名波夜提，此云堕罪。’ 　　 
