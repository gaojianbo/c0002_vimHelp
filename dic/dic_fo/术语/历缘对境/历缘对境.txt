(术语)触于行住坐卧之缘，对于色声等之境也。即日常之动作。小止观曰：‘第二明历缘对境，修止观者，端身常坐，乃为入道之胜要。而有累之身，必涉事缘。若随缘对境而不修习止观，是则修心有间绝。结业随处而起，岂得疾与佛法相应。(中略)云何名历缘修止观？所言缘者谓六种缘：一行，二住，三坐，四卧，五作，六言语。云何名对境修止观？所言境者谓六尘境。’止观七曰：‘观行若明，能历缘对境，触处得用。’辅行二曰：‘历缘对境，咸会一如。’ 　　 
