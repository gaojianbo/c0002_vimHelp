(术语)四法之一。如理修习作行也。通于身语意之三业。汉书儒林传曰：‘严彭祖曰：凡通经术，固当修行先王之道。’淮南子诠言训曰：‘君子修行而使善无名，布施而使仁无章。’按修行本士君子所共务。自晋书谓鸠摩罗什不拘小检，修行者颇疑之，后人遂专以为释氏言，如白居易长斋诗：三春多放逸，五月暂修行。苏轼僧爽白鸡诗：断尾雄鸡本畏烹，年来听法伴修行。法华经药草喻品曰：‘渐渐修行，皆得道果。’无量寿经下曰：‘应当信顺，如法修行。’ 　　 
