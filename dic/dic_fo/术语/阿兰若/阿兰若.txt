(术语)&Amacron;ri&ndotblw;ya，寺院之总名。是比丘之住处。又作阿兰那，阿兰攘，阿兰若迦，阿练若，阿烂拏，阿练茹，曷剌[羊*儿]等。译曰无诤声，闲寂，远离处。离人里五百弓之处。华严经一曰：‘阿兰若法，菩提道场。’大乘义章十五曰：‘阿兰若者，此翻名为空闲处也。’慧苑音义上曰：‘阿兰若言阿兰那，正云阿兰攘，此翻无诤声。’玄应音义一曰：‘阿兰拏(友加反)，或云阿兰若，或云阿练若，皆梵音轻重耳。此云空寂，亦无诤也。’玄应音义三曰：‘阿兰那行，或言阿烂拏，正言曷剌[羊*儿]。曷，此云无。剌[羊*儿]，此云诤。名无诤也。曷，阿葛反，或苦曷反。’金刚顶纂要曰：‘阿兰那者，此云寂静。’饰宗记五本曰：‘阿兰若迦，去村五百弓，云住无诤处人也。’可洪音义八曰：‘阿兰那，此云无诤，云空家也。’大日经疏三曰：‘阿练若，名为意乐处，谓空寂行者所乐之处。或独一无侣，或二三人，于寺外造限量小房。或施主为造，或但居树下空地，皆是也。’四阿含暮抄上曰：‘阿练茹。’ 　　 
