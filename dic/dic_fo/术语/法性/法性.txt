(术语)又名实相真如，法界，涅槃等，异名同体也。性之为言体也，不改也，真如为万法之体，在染在净在有情数在非情数，其性不改不变，故曰法性。此法性小乘多不言之，大乘诸家则盛论之。其论有四家之不同。第一法相慈恩家，言法性为三性中之圆成实性，是依地起性，一切有为万法之所依也，为法所依之本体，故名法性，此万法与法性，有为无为，毕竟隔别，以不许法性随缘之义也。第二三论嘉祥家，不许彼圆成实性之实有，以真空为法性，法性即真空之异名也。诸法之性为真空，真空即妙有，妙有之性即真空，是即法性也。第三华严贤首家，谓真如有 　　 
