(术语)佛之尊号也。以佛在有两足之有情中，为第一尊贵故也。又，两足者，言戒定福慧等之功德，以佛于此等功德为二足而游行法界故也。法华玄赞三曰：‘佛于二足多足无足一切中尊，今云两足尊于三类中两足为贵。能入道故，谓人天类。佛亦两足，故言两足尊。’法华嘉祥疏四曰：‘两足尊者，或以戒定为二足，或以权实为二足，或以福慧为二足，或以解行为二足，此皆内德之二足也。外形以天人为二足，佛是天人二足尊也。’光明文句记三曰：‘大经明十号中两释：一约人天善趣两足为贵，佛于天人中尊，二约福慧俱备名为两足。’ 　　 
