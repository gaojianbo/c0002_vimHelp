(术语)六通之一。以与天耳相应之智慧证知一切之声境。而通达无碍者。略云天耳通。俱舍光记廿七曰：‘天眼天耳是所依根，智是二识相应慧，智缘二境无壅名通，从根及能证为名天眼智证通天耳智证通。’此天耳通有修得报得二种，修得者在于人界修四禅定，依定力发得彼天界之四大于肉眼上，因使为天耳之用者。报得者座于色界之四禅为彼天之果报而自得之，犹如人界之肉眼者。法界次第中上曰：‘修天耳者，若于深禅定中发得色界四大清净造色，住耳根中，即能闻六道众生语言及世间种种音声，是如天耳通。’ 　　 
