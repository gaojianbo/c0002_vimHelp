(术语)谓之通戒或略戒。诸佛出世之初，因弟子清净，不须别制戒禁，但以一偈通为禁戒，故曰通戒或略戒。即七佛各有一通戒也。增一阿含经四十四十不善品，谓第一毗婆尸佛偈(百岁中但说一偈)：忍辱为第一，佛说无为最。不以剃须发，害他为沙门。第二式诘佛偈(八十年中但说一偈)：若眼见非邪，慧者护不着。弃捐于众恶，在世为黠慧。第三毗舍罗婆佛偈(七十年中说一偈半)：不害亦不非，奉行于大戒。于食知止足，床座亦复然。执志为专一，是则诸佛教。第四拘楼孙佛偈(六十年中说二偈)：譬如蜂采华，其色甚香洁。以味惠于他，道士游聚落。不诽谤于人，亦不观是非。但自观身行，谛观正不正。第五拘那含牟尼佛偈(三十年中说一偈)：执志莫轻戏，当学尊寂道。贤者无愁忧，常灭志所念，第六迦叶佛偈(二十年中但说一偈)：‘一切恶莫作，当奉行其善。自净其志意，是则诸佛教。’第七释迦佛偈(十二年中但说一偈)：‘护口意法净，身行亦清净。净此三行迹，修行他人道。’又散见于四分律戒本，五分律戒本及法句经。所记虽略异，而原偈文之同一，则无疑。增一阿含经一曰：‘迦叶问言何等偈中出生三十七品及诸法，时尊者阿难便说此偈，诸恶莫作云云。’即七佛中迦叶佛之偈(法句经原本第十二章第百八十三偈)也。法华玄义二，亦有‘七佛通戒偈云：诸恶莫作云云。’ 　　 
