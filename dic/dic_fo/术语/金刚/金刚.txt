(术语)Vajra，梵语缚曰罗(曰或作日通用)，一作跋折罗。译言金刚。金中之精者。世所言之金刚石是也。抱扑子曰：‘扶南出金刚，生水底石上，如钟乳状，体似紫石英，可以刻玉。虽铁锥击之，亦不能伤。唯羚羊角扣之，则涣然冰泮。’西使记曰：‘金刚钻出印毒。’按，印毒即印度也。梵网经古迹上曰：‘金中精牢名曰金刚。’三藏法数五曰：‘金刚者，金中最刚，故云金刚。’大藏法数四十一曰：‘梵语跋折罗，华言金刚。此宝出于金中，色如紫英。百炼不销，至坚至利，可以切玉，世所希有，故名为宝。’南本涅槃经二十二曰：‘如金刚宝置之日中，色则不定，金刚三昧亦复如是。’据此则知金刚为透明体。智度论五十九，说摩尼宝珠为帝释所执金刚之碎片曰：‘有人言：是帝释所执金刚用与阿修罗斗时，碎落阎浮提。’可以证其为宝石矣。梵语杂名曰：‘金刚，梵语缚曰罗。’[囗@又](物名)以金刚所造之杵，名为金刚。大日经一曰：‘一切持金刚者，皆悉集会。’即金刚杵之略名也。大日疏一曰：‘梵云伐折罗陀罗，伐折罗即是金刚杵，陀罗是执持义，故曰译云执金刚，今谓持金刚。’[囗@又](天名)。持金刚杵之力士，谓之金刚。执金刚之略名。行宗记二上曰：‘金刚者，即侍从力士，手持金刚杵，因以为名。’ 　　 
