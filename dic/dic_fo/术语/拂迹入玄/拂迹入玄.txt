(术语)又作发迹入源。圆觉经曰：‘是故我说身心幻垢，对离幻垢说名菩萨，垢尽对除，即无对垢及说名者。’圭峰之圆觉略疏上科此文，谓为拂迹入玄。同钞四之一释之曰：‘拂迹入玄者，为欲入生佛平等称性圆满究竟之法，故宜拂前垢净迷悟始终分限之迹也。’是指于法见执垢离垢等差，于人立众生菩萨等别之，因分可说教门谓之迹，指染净不二，生佛平等之一真法界谓之玄。此乃果分不分不可说之妙境，故名为玄也。佛今为使入此玄拂彼之迹，谓之拂迹。其要在去幻垢。佛之有教迹，为众生之有幻垢故也。众生之幻垢既去，即得拂迹，而入于玄。然观经玄义分记三转用此语曰：‘果位难思，发迹入源。’发有拂之义，源有玄之义，故与拂迹入玄之语同也。但其意，指释迦要门施化利生之一切法为迹，指弥陀别意弘愿他力之法为本，舍要门之教迹，而归入于弥陀之弘愿，谓之发迹入源。 　　 
