(术语)谓如来之出现于世也。金刚三昧经一曰：‘佛言：善男子！汝能问出世之因，欲化众生令彼众生获得出世之梁，是一大事不可思议。’贤愚经八曰：‘如来出世实复奇特，令一切众生皆获利益。’心地观经七曰：‘诸佛子等，应当至心求见一佛及一菩萨，如是名为出世法要。’金刚三昧经一曰：‘令彼众生获得出世果。’智度论一曰：‘一人出世，多人蒙庆。’[囗@又]智德兼备，所作已办后，隐退长养之人，一旦人天推毂，住于大小寺院，谓为出世，盖比之佛世尊之出现于世也，此宜训为出于世之义。[囗@又]超出世间，入于涅槃，谓之出世。再如出家出尘等，超出世间以修净行，谓之出世。 　　 
