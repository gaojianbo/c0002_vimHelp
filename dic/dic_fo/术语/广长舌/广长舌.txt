(术语)三十二相之一。舌广而长，柔软红薄，能覆面至发际。智度论八曰：‘问曰：如佛世尊，大德尊重，何以故？出广长舌似如轻相。答曰：舌相如是，语必真实。如昔佛出广长舌，覆面上，至发际。语婆罗门言：汝见经书，颇有如此舌人而作妄语不？婆罗门言：若人舌能覆鼻无虚妄，何况至发际？我心信佛必不妄语。’法华经神力品曰：‘现大神力，出广长舌，上至梵世。’阿弥陀经曰：‘恒河沙数诸佛各于其国，出广长舌相，遍覆三千大千世界，说诚实言。’ 　　 
