(术语)菩萨成佛之年时也。阿僧祇劫Asa&mdotabv;khyeyakalpa者，译言无数长时，菩萨之阶位有五十位。以之区别为三期之无数长时。十信十住十行十回向之四十位，为第一阿僧祇劫，十地之中，自初地至第七地，为第二阿僧祇劫，自八地至十地为第三阿僧祇劫。第十地卒。即佛果也。起信论曰：‘而实菩萨种性根等，发心则等，所证亦等。此有超过之法，以一切菩萨皆经三阿僧祇劫故。’劫有大中小三者，此劫为大劫，故曰三大阿僧祇劫。此三大劫中释迦佛值遇于数万之佛。参照劫条。 　　 
