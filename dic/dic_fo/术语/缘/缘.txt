(术语)Pratyaya，攀缘之义。人之心识，攀缘于一切之境界也。如眼识攀缘色境而见之，乃至身识攀缘触境而觉之。因而心识为能缘，其境界为所缘，其心识向境界而动之作用，谓之缘。即心攀缘境界也。缘为心对于境之作用，易言之，则为心之虑知。故常曰缘虑，示缘即虑知也。成唯识论一曰：‘在第六识，缘识所变五取蕴相。’[囗@又]由藉之义。依藉于他者。大乘义章三本曰：‘缘者由藉之义，缘别不同，故分为四：一者因缘，二者次第缘，三者缘缘，四者增上缘。’ 　　 
