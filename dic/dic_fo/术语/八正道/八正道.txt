(术语)总谓之八正道分。俱舍作八圣道支。圣者正也，其道离偏邪，故曰正道。又圣者之道，故谓之圣道(&Amacron;ryam&amacron;rga，巴Ar&imacron;yamagga)。玄应音义三曰：‘八由行，又作游行，又作道行，或作直行，或言八直道，亦言八圣道，或言八正道，其义一也。’一、正见Samyak－d&rdotblw;&sdotblw;ti，巴Samm&amacron;－di&tdotblw;&tdotblw;hi(正者Samyak及Samm&amacron;也，以下略之)，见苦集灭道四谛之理而明之也。以无漏之慧为体，是八正道之主体也。二、正思惟(一sa&mdotabv;kalpa，巴一sa&mdotabv;kappa)，既见四谛之理，尚思惟而使真智增长也。以无漏之心所为体。三、正语(－v&amacron;c，巴－v&amacron;c&amacron;)，以真智修口业不作一切非理之语也。以无漏之戒为体。四、正业(－karm&amacron;nta，巴－kammanta)，以真智除身之一切邪业住于清净之身业也。以无漏之戒为体。五、正命(－&amacron;jiva，巴同)，清净身口意之三业，顺于正法而活命，离五种之邪活法(谓之五邪命)也。以无漏之戒为体。六、正精进(－vy&amacron;y&amacron;ma，巴－v&amacron;y&amacron;ma)，发用真智而强修涅槃之道也。以无漏之勤为体。七、正念(－sm&rdotblw;ti，巴－sati)，以真智忆念正道而无邪念也。以无漏之念为体。八、正定(－sam&amacron;dhi，巴同)，以真智入于无漏清净之禅定也。以无漏之定为体。此八法尽离邪非，故谓之正。能到涅槃，故谓之道。总为无漏，不取有漏，是见道位之行法也。七觉支者，修道之行法也，经以七觉八正为次第者，是数之次第，非修之次第也。此中正见之一，是八正道中之主体，故为道，亦为道分道支，余七者是道分道支而非道也。 　　 
