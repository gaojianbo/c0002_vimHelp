(术语)又曰十玄缘起。华严宗所立。示四种法界中事事无碍法界之相者。通此义，则可以入华严大经之玄海，故曰玄门。又此十门互为缘而起他，故曰缘起。至相大师，承杜顺之意，创说于十玄章，贤首于五教章中卷敷演之。但次第不同。然贤首更于探玄记一说十玄，稍异于此，清凉全依之。一，同时具足相应门。十方三世之一切诸法，缘起之所使然，同一时具足圆满彼此照应而显现也。缘起为诸法之自性，无一法漏于缘起者。故一切诸法于同一时同一处为一大缘起而存在，是曰具足相应，唐经妙严品曰：‘一切法门无尽海，同会一法道场中。’是为事事无碍法 　　 
