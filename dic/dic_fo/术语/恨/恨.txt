(术语)梵语Upan&amacron;ha之译。心所名。七十五法之一。百法之一。即结怨烦恼之精神作用也。俱舍论二十一曰：‘恨者，谓于忿所缘事中，数数寻思，结怨不舍。’成唯识论六曰：‘云何为恨，由忿为先。怀恶不舍，结怨为性。能障不恨，热恼为业。谓结恨者，不能含忍，恒热恼故。’俱舍论摄于小烦恼地法，以为有别体，唯识论以为随烦恼之一，嗔恚之一分，而无别体。顺正理论五十四辨恨与忿之差别曰：‘如桦皮火，其相猛利，而余势弱，名为忿。如冬室热，其相轻微，而余势强，名为恨。’ 　　 
