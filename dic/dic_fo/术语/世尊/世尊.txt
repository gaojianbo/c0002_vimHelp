(术语)梵语曰路迦那他Lokan&amacron;tha，译为世尊，或婆迦婆Bhagavat译为世尊。佛之尊号。以佛具万德世所尊重故也。又，于世独尊也。阿含经及成实论以之为佛号中之第十，以具上之九号，故曰世尊。涅槃经及智度论置之于十号之外。智度论二曰：‘路迦那他，秦言世尊。’净影大经疏曰：‘佛具众德为世钦仰，故号世尊，若论胡音楼伽陀伽此云世尊也。’探玄记九曰：‘以佛具三德六义，于世独尊，故名世尊，即梵名婆伽婆。’佛说十号经曰：‘天人凡圣世出世间咸皆尊重，故曰世尊。’成实论一曰：‘如是九种功德具足，于三世十方世界中尊，故名世尊。’ 　　 
