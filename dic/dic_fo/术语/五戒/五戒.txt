(术语)一不杀生戒，不杀生物也。二不偷盗戒，不取不与也。三不邪淫戒，不犯有看守者也。四不妄语戒，不为无实之言也。五不饮酒戒，不饮酒也。此五者在家之人所持，男子谓之优婆塞，女子谓之优婆夷。大毗婆娑论名为五学处。大庄严经名曰五大施。俱舍论名曰近事律仪。俱舍论十四曰：‘受离五所应远离，安立第一近事律仪。何等名为五所应离？一者杀生，二不与取，三欲邪行，四虚诳说，五饮诸酒。’[囗@又]指持五戒之优婆塞而云五戒，如赵五戒，智举五戒等。仁王经上曰：‘有千万亿五戒贤者。’ 　　 
