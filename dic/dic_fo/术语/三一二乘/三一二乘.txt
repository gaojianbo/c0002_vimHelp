(术语)一、三乘，法华以前说声缘菩三乘，有证道之别是也。此三乘中声缘二乘摄愚法之二乘(即小乘)。二、一乘，在法华一切众生悉可成佛，十方佛土中，唯有一乘法，会三乘而归于一佛乘者是也。配于天台之四教，则藏通二教为三乘，别圆二教为一乘，配于华严之五教，则小始二教为三乘，终顿圆之三教为一乘。配于诸宗则三论，法相，成实，俱舍之四宗为三乘，华天已上为一乘。见五教章上二。 　　 
