(术语)梵语室罗摩拏洛迦三跋罗&Sacute;ramaneraka－samvara，正翻勤策拥护。室罗摩拏洛迦(旧曰沙弥)者勤策。三跋罗者拥护之义，律仪乃意译也。别解脱律仪之一。为苾刍勤加策励，故云勤策，能防身语，故云律仪。俱舍论十四曰：‘若受离十所应远离，安立第三勤策律仪。何等名为十所应离？谓于前八，涂饰香鬘舞歌观听，开为二种；复加受畜金银等宝，以为第十’即是也。前八者：杀生，不与取，非梵行，虚诳语，饮诸酒，涂饰香鬘舞歌观听，眠坐高广严丽床座，食非时食也。此为沙弥之十戒，出家沙弥所受持。若女人受之，则称为勤策女律仪。然实体是一，非劝策律仪之外，别有勤策女律仪也。 　　 
