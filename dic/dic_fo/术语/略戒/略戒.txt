(术语)戒经有广略之二教，佛成道后十二年间，大众清净，无犯戒者，故未曾立一戒，唯说略偈总劝诫善恶，故谓之略戒，又云略教。十二年以后弟子行法渐流放逸，污清净之法海，因随缘制之，遂至有五篇七聚之多。谓之广戒，又云广教。略教局于利根，广教通于利钝二机。四分僧戒本曰：‘善护于口言，自净其志意，身莫作诸恶。此三业道净，能得如是行，是大仙人道。此是释伽牟尼如来无所着等正觉，于十二年中为无事僧说此戒经。从此已后广分别说。’但常以诸恶莫作，诸善奉行，自净其意，是诸佛教。之四句偈为略戒。又真言以三平等戒为略戒。见三昧耶戒条。 　　 
