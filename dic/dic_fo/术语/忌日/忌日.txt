(术语)又作讳日。人之死日，追怀其人，而忌逸乐之事，故云忌日。礼祭义曰：‘君子有终身之爱，忌日之谓也。’注‘忌日者亲亡之日。’楞严经一曰：‘波斯匿王，为其父王，讳日营斋，请佛宫腋。’同长水疏曰：‘先王崩日，忌讳之辰，故云讳日。讳忌也，以忌举吉事讳避其名也。’释氏要览下曰：‘二月十五日，佛涅槃日，天下僧俗，有营会供养，即忌日之事也。俗礼君子有终身之孝，忌日之谓也。又谓不乐之日，不饮乐故。或云讳日，或云远日(远日犹温曲礼，丧事先远日)。释子死亡，可称归寂之日，盖释氏无忌讳故。’ 　　 
