(术语)梵语菩提Bodhi，旧译曰道，新翻曰觉。觉有觉察觉悟之两义。觉察者察知恶事也。觉悟者开悟真理也。大乘义章二十末曰：‘有两义：一觉察名觉，如人觉贼。二觉悟名觉，如人睡寤。觉察觉对烦恼障，烦恼侵害，事等如贼，唯圣觉知。不为其害，故名为觉。觉悟觉，对其智障无明昏寝，事等如睡，圣慧一起，翻然大悟。如睡得寤，故名为觉。’俱舍论以尽智无生地之二为觉体，唯识以大圆镜智等四智为觉体，智度论以一切种智等三智为觉体，密教以法界体性智等五智为觉体。 　　 
