(术语)大日经二入真言品偈曰：‘我觉本不生，出过语言道，诸道得解脱，远离于因缘，知空等虚空。’此五句如其次第说五大之深义者也。其先本不生为&DF-8740;字，地大之义，本不生不可得之意。吾心非青黄赤白方圆长短过去现在未来等，推求之此心既不可得，是诸法本不生之义也，二、出过语言道为&DF-876C;字，水大之义，一切诸法言说不可得之意也。其故以诸法既为本有，则不可言生，亦不可言灭，不可言一，亦不可言异，乃至不可言断，亦不可言常，离八违戏论，绝四句百非之言论，是为诸法言说不可得之实义，其出离戏论之言说者，水能洗濯物之德也。三、远离于因缘为&DF-876A;字，火大之义，一切诸法尘垢不可得之意也，其故以诸法之体性为六大，其体本为妙净，何有尘垢，但其不净者，迷情耳。是为诸法尘垢不可得之实义。其能焚烧尘垢者，火大之德也。四、诸道得解脱为&DF-8770;字。风大之义，一切诸法因业不可得之意也，其故以诸法既为不生，则诸法为本来实有，无今始生者，故无因业。是为诸法因业不可得之实义，风大能破坏物之德也。五、知空等虚空为&DF-8751;字，空大之义，而一切诸法等虚空不可得之意也。其故亦以诸法本来不生不灭，故其为空与虚空等。是不存一物，空大之德也。然明五字之观，有遮情表德之二义。如上所解，观其所不可得者。为其遮情。是方便也。若由表德之实义，则于此不可得之心，圆明而无一点之尘翳，又观诸法万德，圆融具足也。余准之而可知。秘藏记末曰：‘于五字观观不可得，其意如何？是遗迷之义，非至极义，观圆明是至极义。’十缘生观亦然。 　　 
