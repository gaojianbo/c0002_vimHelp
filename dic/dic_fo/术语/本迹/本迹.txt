(术语)本地与垂迹也，初地已上法身之菩萨及佛，由自己之实身，变作许多之应化，以化众生。其实身为本地，分身为垂迹，地者能生之义，为利物而自本身垂万化，故能现之本，谓为本地。所现之末谓为垂迹。自本垂迹，由迹知本，是即一佛菩萨上之妙德也。然此本迹有高下，台家立本高迹下，本下迹高，本迹俱高，本迹俱下之四句而分别之(见本高迹下条)，如初地之菩萨，现二地之身，或示八相成道之相者，本下迹高也。如佛由佛之法身垂化身，观音菩萨现三十三身者，本高迹下也。但以本高迹下为通途。维摩经序曰：‘非本无以垂迹，非迹无以显本。本迹虽殊，而不思议一也。’观音玄义上曰：‘上地为真为本，下地为应为迹。’ 　　 
