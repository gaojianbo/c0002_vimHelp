(术语)法轮之异名。佛之说法清净，故名梵轮。又佛之四梵行心(四无量心)之说，故名梵轮。又佛初成道时，梵天王来请转法轮，故名梵轮。又世人贵梵天随顺于彼，故名梵轮。又佛为真梵，真梵之所说，故名梵轮。智度论八曰：‘佛转法轮，或名法轮，或名梵轮。’同二十五曰：‘梵轮者清净故名梵。(中略)复次，梵名广。佛转法轮十方无不遍，故名广。复次，四梵行心说，故名梵轮。复次，佛初成道时，梵天王请转法轮，故名梵轮。复次，有人贵梵天，欲令欢喜，故名梵轮。’俱舍论二十四曰：‘以能遣除诸烦恼故，即此复说名为梵轮，是真梵王力所转故，佛与无上梵德相应，是故世尊独应名梵。由契经说，佛亦名梵，亦名寂静，亦名清凉。’ 　　 
