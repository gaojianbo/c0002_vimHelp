(术语)攀缘境界，思虑事物之心。即眼耳乃至阿赖耶八种之心识也。又曰虑知心。梵名质多。四种心之一。止观一之上曰：‘质多者，天竺音，此方言心，即虑知之心也。天竺又称汗栗驮，此方称是草木之心也。又称矣栗驮，此方是积集精要者为心也。’名义集六曰：‘质多耶，或名质帝，或名波荼，此方翻心。黄帝经五藏论，目之为神。西域外道，计之为我。此土佛教，翻缘虑心，此通八识。’见四种心条。 　　 
