(术语)日本见真大师所立二土之一。方便者，对真实而言，化身土者，对真佛土而言。为摄以自力修诸行，及行念佛而愿求净土者，弥陀如来权现一种之净土，使之往生也。其土非真实之报土，故曰方便，以化身佛为教主，非报身所居之土，故曰化身土。如观经所说十三观所观之净土及九品土。又菩萨处胎经所说之懈慢界，无量寿经所说之疑城胎宫皆是也。教行信证六本曰：‘谨显化身土者，佛者如无量寿佛经说真身观佛是也，土者观经净土是也。复如菩萨处胎经等说，即懈慢界是也。亦如大无量寿经说，即疑城胎宫是也。’ 　　 
