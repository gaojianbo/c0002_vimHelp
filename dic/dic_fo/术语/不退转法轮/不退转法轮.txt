(术语)略云不退轮。佛菩萨之说法，谓之法轮，菩萨得此法轮，愈增愈进，而不退失，故云不退转，又所说之理有进无退，故云不退转；又为证不退之法而转之法轮，故云不退转；又使众生得不退转，故云不退转法轮。法华经序品曰：‘乐说辩才，转不退转法轮。’法华经嘉祥义疏二曰：‘无生正观，体可楷模，故名为法。流演圆通，不系于一人，故称为轮。又无生正观，无累不摧，亦是轮义。一得不丧，名为不退。’注维摩经一：‘肇曰：无生之道，无有得而失者，不退也。流演圆通，无系于一人，轮也。’ 　　 
