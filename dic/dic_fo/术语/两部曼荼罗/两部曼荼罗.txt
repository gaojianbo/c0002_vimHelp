(术语)金刚界之曼荼罗与胎藏界之曼荼罗也。凡密教之法门，以分金胎之两部故自建立二样之曼荼罗也。而此两部虽各自独立为得成佛悉地之法门，然密教为由全体上融会二者故配之于理智因果等以会两部为一双之法门。胎藏界为属众生本具理性之法门，配于理，配于因。金刚界为属诸佛始成果相之法门，配于智，配于果。而安置之，则胎曼在东，金曼在西，以东为物之发生之始，西有物之终归之义，自相应于因果之理故也。是为一应之说明。 　　 
