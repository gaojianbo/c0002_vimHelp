(术语)梵语曰路迦Loka，世为迁流之义。谓过现未时之迁行也。界谓具东西南北之界畔。即有情依止之国土也。又曰世间。间为间隔之义，故与界之义同。此二者虽通用于有情与国土。而常言者为国土也。楞严经四曰：‘世为迁流，界为方位。汝今当知：东西南北，东南西北，上下为界，过去未来现在为世。’名义集三曰：‘间之与界名异义同，间是隔别间差，界是界畔分齐。’ 　　 
