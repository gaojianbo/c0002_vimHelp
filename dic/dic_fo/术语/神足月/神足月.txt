(术语)又曰神变月，正五九三长斋月之异名也。此月，诸天以神足巡行四天下，故曰神足月或神变月。杂阿含经四十曰：‘于月八日十四日十五日及神变月受戒布萨。’同四十一曰：‘汝等诸瞿昙于法斋日及神足月受持斋戒修功德不。’智度论十三曰：‘六日神足月，受持清净戒。’不空罥索神变真言经曰：‘修此法者，当于十方一切诸佛神通月修，所谓正月五月九月白月一日至十五日。’见三长斋月条。 　　 
