(术语)真实不虚之义，言真实之道理不虚妄也。如俗事虚妄之道理，名为俗谛，涅槃寂静之道理，名为真谛。见此谛理者为圣者，不然为凡夫。大日经疏八曰：‘谛者，即是如来真实句。’义林章二末曰：‘谛者实义，有如实有，无如实无，有无不虚，名之为谛。’又曰：‘事如实事，理如实理，事理不谬，名之为谛。’二谛义上曰：‘谛是实义，有于凡实，空于圣实，是二皆实。’ 　　 
