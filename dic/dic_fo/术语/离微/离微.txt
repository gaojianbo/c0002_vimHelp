(术语)法性之体，离诸相而寂灭无余，是云离，法性之用，微妙不可思议，是云微。离者涅槃也，微者般若也，宝藏论离微体净品曰：‘无眼无耳谓之离，有见有闻谓之微；无我无造谓之离，有智有用谓之微；无心无意谓之离，有通有达谓之微。又离者涅槃，微者般若。般若故兴大用，涅槃故寂灭无余。无余故烦恼永尽，大用故圣化无穷。’宗镜录九十二曰：‘离微者万法体用，离者即体，微者功用。’ 　　 
