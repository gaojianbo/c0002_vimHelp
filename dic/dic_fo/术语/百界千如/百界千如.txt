(术语)差别一切迷悟之境而为十界。此十界互相具，则为百界。其一一之界所具之事理有十种，谓为十如，盖一界为十如则十界为百如，百界为千如也，乘之以三世间，则为三千，台家所谓三千之诸法是也。观此三千之法为一念具足，即一念三千之观法也。故举所观之境，或曰百界千如。或曰三千之性相。惟具略异耳。法华玄义二曰：‘广明佛法者，佛岂有别法？只百界千如，如是佛境界，唯佛与佛究竟斯理。’又曰：‘此一法界具十如是，十法界具百如是，又一法界具十法界则有百法界千如是。’参照一念三千条。 　　 
