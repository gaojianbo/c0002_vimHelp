(术语)称能精通佛法为人之师者，又谓行法之师也。法华经序品曰：‘常修梵行，皆为法师。’法华文句曰：‘法者轨则也，师者训匠也。(中略)师于妙法自行成就(中界)，能以妙法训匠于他，故举法目师。’嘉祥法华经疏九曰：‘以人能上弘大法，下为物师，故云法师。如世药师以药治人病，名为药师。’三德指归一曰：‘精通经论曰法师。’因明大疏上曰：‘言法师者行法之师也。’又道士之善符箓祈禳诸法术者，亦称法师。 　　 
