(术语)菩萨三大阿僧祇劫之后，更于百大劫之间种可至佛果感三十二相之福业也。一一各种一百福，是曰百福庄严。即以一百庄严一相也。智度论四谓若过三阿僧祇劫，是时菩萨种三十二相业因缘。问曰：三十二相之业可种何处？答曰：在人道中阎浮提男子身，遇佛出世而种。佛不出世，不得种缘。问曰：几许为一福德？答曰：有人言于转轮圣王四天下，受福乐之业。名为一福业。如是百福成一一相。问曰：菩萨几时能成满三十二相？答曰：极迟百劫，极疾九十一劫。释迦牟尼菩萨九十一大劫行而办三十二相。 　　 
