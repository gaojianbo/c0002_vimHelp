(术语)茶褐色，即黄带黑之色，袈裟之本色。同于木兰色。此名香染者，以取干陀罗香树之汁染之也。谷响集五曰：‘宝楼阁经中云：若以干陀罗树香和白芥子油，伏一切龙。自注云干陀罗树香，安息香也。翻译名义集三云：干陀罗耶，正言犍达，此言香。金刚顶念诵经四云：若出家人，合著干陀色衣。大日经不思仪疏云：袈裟者，干陀色也。立印仪轨云：干陀，褐色也。按字书云：褐，黄黑色。俗谓之茶褐色。一谓犍陀罗，黄色，梵名也。见名义集。’按名义集三曰：‘犍陀罗，或劫宾那，此云黄色。’则香染为袈裟之本色明矣。 　　 
