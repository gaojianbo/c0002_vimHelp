(术语)楞伽经所说三识之一。八识中除阿赖耶识，为其他末那等七识之总称，以对种种之境，而起虚妄分别故也，对真识则云事识。楞伽经一曰：‘略说有三种识，广说有八相，何等为三？谓真识、现识、分别事识。’起信论曰：‘依诸凡夫取着转深，计我我所，种种妄执，随事攀缘，分别六尘，名为意识，亦名离识，又复说名分别事识。’同义记中末曰：‘又能分别去来内外种种事相故，彼说为分别事识也。’又第八识十八名之第十五名也。以第八阿赖耶识为生一切分别事识之根本故也。唯识了义灯四本曰：‘十五名识，无相论云：分别事识也。’ 　　 
