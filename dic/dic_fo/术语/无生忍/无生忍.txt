(术语)安住于无生无灭之理而不动也。仁王经说五忍，此为第四。或为初地之证名，或为七八九地之悟名。智度论五十曰：‘无生忍法者，于无生灭诸法实相中信受通达无碍不退，是名无生忍。’同八十六曰：‘乃至作佛不生恶心，是故名无生忍。’大乘义章十二曰：‘理寂不起，称曰无生。慧安此理，名无生忍。’仁王经良贲疏曰：‘言无生者，谓即真理。智证真理，名无生忍。’楞严经长水疏一下曰：‘了法无生，印可决定，名无生忍。’同八上曰：‘真如实相，名无生法。无漏真智，名之为忍。得此智时，忍可印持，法无生理，决定不谬。境智相冥，名无生忍。’大乘义章十二曰：‘如龙树说，初地已上亦得无生。若依仁王及与地经，无生在七八九地。’天台观经疏曰：‘无生忍是初地初住。’ 　　 
