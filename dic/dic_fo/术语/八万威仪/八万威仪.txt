(术语)三千之威仪，为小乘比丘之事。大乘之菩萨，有八万之威仪。按八万为八万四千之略，是亦示数之多量。然作法数者说云。三千威仪，配身口七支而成二万一千，约之于贪嗔痴之三毒与三毒等分而成八万四千。见大藏法数六十八。法界次第下之上曰：‘三千威仪，八万律行。’撰择集曰：‘不犯威仪有二：一大乘谓有八万，二小乘谓有三千。’ 　　 
