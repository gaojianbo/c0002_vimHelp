(术语)因明用三量之一。
又心识三量之一。
现实量知也。向色等诸法，
现实量知其自相，毫无分别推求之念者。
五识之缘五境，
与意识之与五识共缘五境者(五同缘意识)，
与五识同时起者(五俱意识)，
又在定中之意识与第八识之缘诸境，均为现量。
此总出于心识上之现量也。
其中因明用之现量，惟五识与五同缘，五俱之意识而已。
因明入正理论曰：
‘现量谓无分别。(中略)现现别转，故名现量。’
因明大疏上本曰：
‘能缘行相，不动不摇，
自唯照境，不筹不度，
离分别心，照符前境，
明局自体，故名现量。’
又同下末曰：‘五根各各明照自境，名之为现。’ 　　 
