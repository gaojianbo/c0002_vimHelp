(术语)用立敌共许之法之比量也。又略名共比。三比量之一。即宗因喻，或唯宗，用立敌共许之法之论法也。此亦有共自他三者之别。共者，为宗因喻共用立敌共许之法之比量，即共不定也。自者，宗之前陈后陈，虽为共许，而因喻唯用自许之法。他者，亦宗之前陈后陈，虽为共许，而因喻用他许之法。因明入正理论疏瑞源记五，引天台清干之说，谓：‘共三量者，三宗皆是共法。且共之自者，大乘对声显，立声无常自许所作性故，同喻如化身，异喻如法身。第二共之他者，声论对大乘立声常，无质碍故，同喻如汝法身，异喻如汝化身。第三共之共者，如论所说(即共不定)。’以此可见其别。 　　 
