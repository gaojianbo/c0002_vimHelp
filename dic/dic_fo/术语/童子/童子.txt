(术语)Kum&amacron;ra，梵语究摩罗，鸠摩罗迦。为八岁以上未冠者之总称。西国希出家而寄侍于比丘所者，称曰童子，又经中称菩萨为童子，以菩萨是如来之王子故也。又取无淫欲念，如世童子之意。寄归传三曰：‘凡诸白衣，诣苾刍所，若专诵佛典。情希落发，毕愿缁衣，号为童子。或求外典无心出离名曰学生。’玄应音义五曰：‘究摩啰者，是彼土八岁未冠者童子总名。’释氏要览上曰：‘经中呼文殊善财宝积月光等诸大菩萨为童子者，即非稚齿。如智论云：如文殊师利十力四无畏等悉具佛事。故往鸠摩罗迦地。又云：若菩萨从初发心断淫欲，乃至菩萨是名童子。’ 　　 
