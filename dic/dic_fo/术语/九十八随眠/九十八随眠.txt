(术语)亦名九十八使。烦恼之异名也。常随逐于人，故谓之随。其状体幽微难知，如眠性，故谓之眠。此为贪，嗔，痴，慢，疑，身，边，邪，取，戒之十随眠，配于三界五部者。即欲界见苦所断十种，见集及见灭所断七种(除身边戒)，见道所断八种(除身边)，并欲界修所断四种(贪嗔痴慢)，合之欲界有三十六种。色无色无嗔，故于五部减之，各有三十一种。故为九十八种。盖见惑八十八使，加修惑之十随眠也。出于阿毗达磨发智论五，大毗婆沙论四十六，俱舍论十九等。 　　 
