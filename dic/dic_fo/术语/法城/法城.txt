(术语)正法能遮防非法，故名曰城，又涅槃之妙果，是安身之处，故名曰城，又名一切之经法以能守护正法故也。无量寿经上曰：‘严护法城。’同慧远疏曰：‘法能遮防，说之为城。’同嘉祥疏曰：‘法城者，涅槃妙果，是安身处，故称为城。说法令众生修戒定慧以庄严之也。’维摩经佛国品曰：‘为护法城，受持正法。’同注：‘什曰：法城者，即实相法也。复次，一切经法皆名法城。’ 　　 
