(术语)身口所现之善恶行法或意所现之善恶思想起时，其气分留于真如或阿赖耶识，如香之于衣也。其身口意所现者，谓之现行法。气分留于真如或阿赖耶识者，谓之种子或习气。因而现行法于真如或阿赖耶识留其种子或习气之作用，谓之薰习。起信论曰：‘薰习义者，如世间衣服实无于香，若人以香而薰习故，则有香气。’唯识述记一之本曰：‘薰者挚发义，习者数数义，由数数薰发有此种故。’ 　　 
