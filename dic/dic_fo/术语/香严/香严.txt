(术语)香光庄严之略。[囗@又](菩萨)维摩诘经曰：‘有诸天子，皆号香严。’楞严经曰：‘香严童子白佛言：见诸比丘，烧沈水香，香气来入鼻中。我观此气，非木非空，非烟非火，去无所着，来无所从。由是意销，发无明漏，如来印我，得香严号。尘气倏灭，妙香蜜圆，我从香严，得阿罗汉。’[囗@又](人名)唐邓州香严山智闲禅师，就沩山灵佑禅师而契悟，法化盛行，死后敕谥袭灯大师。见宋高僧传十三。 　　 
