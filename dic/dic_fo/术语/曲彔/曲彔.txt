(术语)又作曲录，曲禄，曲[彔*页]。僧家所用之椅子也。刻木而造，其形屈曲，故云曲彔。正字通曰：‘刻木曲彔也。’然则彔为本字，他皆假用也。象器笺十九曰：‘曲彔，盖刻木屈曲貌。今交椅曲彔然，故略名曲彔木，遂省木单称曲彔也。’五祖演录曰：‘曲彔木头上，不免将错就错。’圆悟录五曰：‘三万三千师子座，争及此个曲彔木。’明高僧传六(昙华传)曰：‘随分着衣吃饭，二十年来，坐曲彔床。’ 　　 
