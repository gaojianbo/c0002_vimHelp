(术语)Vya?jana，又作便善那，[扁*瓜]饍那，便社那。旧译曰味。新译曰文。能显之义，以文能显义故也。俱舍光记五曰：‘梵云便饍那，唐言文。是能彰显义，近显名句，远显于义。西国俗呼扇盐酢等，亦名便饍那，亦是能显义。扇能显风，盐等能显食中味也。旧译为味，译者讹也。’唯识述记二末曰：‘梵云便饍那，此有四义：一扇，二相好，三根形，四味。此即是盐，能显诸物中味故。味即是文，如言文义巧妙等目之为便饍那。此中四义总是一显义，古德说名为味。’饰宗记六本曰：‘便社那，此云文也。’玄应音义二十三曰：‘文身，梵言[扁*瓜]饍那，此言显了。但以文能显义故代之，旧言味身，或言字身一也。’ 　　 
