(术语)&DF-8751;kha又作呿、喀、吃、[口/可]、珂、恪、轗。悉昙体文三十五字中，喉声之第二。五十字门之一。字记曰：‘佉字，去下反。’金刚顶经曰：‘佉字门，一切法，等虚空不可得故。’文殊问经曰：‘称佉字时，是出一切法等空虚声。’大般若经曰：‘呿字，入诸法虚空不可得故。’华严经曰：‘唱佉字时，入般若波罗蜜门。’智度论曰：‘呿伽，秦云虚空。’大日经疏七曰：‘梵音佉字，是虚空义。’以为五大中虚空之种子。大日经一曰：‘阿字门为地，嚩字门为水，罗字门为火，诃字门为风，佉字门为空。’由Kha(虚空)之语释之也。 　　 
