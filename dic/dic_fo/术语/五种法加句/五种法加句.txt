(术语)于上五法加于其真言上下之语，各随于其法而定，诸轨之说不同。如图五说中，就秘藏记之说而释之，则息灾法安唵字于真言之初者，归命之义也。行者归于本尊，彼此不二之义，一切灾难，依于贪嗔痴之烦恼，烦恼之根，无始之间隔(无始无明)也。若生佛不二，自他一息，达于如理，则诸灾即时止息，故以唵字为息灾相应之字。后之娑婆诃者，寂静之义，寂静者息灾之义。以诸事无为，而无灾难时，一切寂静故也。增益法安吽字于真言之初者，宝悉地陀罗尼经以&DF-87A4;字为宝珠之种子，宝珠为增益之三昧耶形，故安于最初。那莫者，归命之义，宝珠所在，万人朝宗，是归命之义也。降伏法安吽字于真言之初，吽者其音如牛吼，是降伏之声也。又吽者风大之种子，风有摧破之能，故为降伏之加句。后安发吒者，发吒为破坏之义，又能与调伏相应。钩召法，敬爱法，于此二法真言之初安吽字者，吽为因缘之义，因缘必招果，故为钩召，又与钩和合而成果，故为敬爱，又吽为风大之种子，风大为半月形而恋一方，故是钩召敬爱之义，弱者来之义，体文之&DF-8757;字，为生之字，生即来也，加涅槃点&DF-87F6;者，&DF-8757;生即无生，来即无来之义。无来之来，是真言之来。来是钩召之义，又敬爱之义也。见秘藏记钞九。 　　 
