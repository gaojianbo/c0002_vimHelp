(术语)Karma，译曰作业。作授戒忏悔等业事之一种宣告式也。以由此宣告文而其事成就故也。行事钞上一曰：‘明了论疏翻为业也，所作是业，亦翻为所作。百论云事也。若约义求，翻为办事。’玄应音义十四曰：‘羯磨此译云作法办事，优婆离问经作剑暮，此梵言之讹也。’慧苑音义上曰：‘羯磨此云办事，谓诸法事由玆成办也。’此羯磨必具四法：一，法。正举行之作法也。名之为秉法。二，事。或犯罪之事，或忏悔之事等，羯磨所行之事实也。三，人。就行羯磨而定之人数也。四，界。行羯磨处之结界也。见行事钞上一。又其秉法有三种：一，心念 　　 
