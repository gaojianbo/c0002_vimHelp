(术语)(一)对于无或空而言。此有实有假有妙有等之别。如三世实有者，实有也。因缘依他之法者，假有也。圆成实性者，妙有也。(二)十二因缘之一。为造可牵当来果之业之位，即业能有当果之意。是因之名也。又曰有支。若约于分位之十二因缘，则当于壮年以后。(三)果之名。因果不亡之义。如三有，二十五有，及四有等。(四)色界无色界之定及依身也。外道执之，以为解脱，故遮遣之而特谓之有。有者生死相续之义，显非真灭之意也。上二界之贪，谓之有贪，上二界之漏，谓之有漏(三漏之一)者，即由此意。 　　 
