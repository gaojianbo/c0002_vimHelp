(术语)唯识作圣性，俱舍作正性，其意一也。生无漏智而断烦恼，谓为圣性。声闻缘觉之二乘，入于见道之位，生一分之无漏智，断分别起之烦恼障。菩萨生一分之无漏智，断烦恼所知之二障，因而得一分之圣性。永离异性(凡夫)之生，谓为圣性离生。唯识论九曰：‘二乘见道现在前时，唯断一种名得圣性。菩萨见道现在前时，具断二种名得圣性。’俱舍论二十三曰：‘得世第一法，虽住异性生而能趣入正性离生。’四教仪六曰：‘圣以正为义，舍凡性入正性。’ 　　 
