(术语)心心所之异名。同时而起之一聚心心所，有五平等之义，故名相应法。一所依平等，谓心王依眼根则心所亦依眼根也。二所缘平等，谓心王缘青境则心所亦缘青境也。三行相平等，谓心王了解青色，则心所亦了解青色也。四时平等，谓心王此时起则心所亦此时起也。五事平等，谓心王其体为一个，则心所之体亦各为一个也。俱舍论四曰：‘心心所五义平等，故说相应。所依、所缘、行相、时、事，皆平等故。’ 　　 
