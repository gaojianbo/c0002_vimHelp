(术语)于法中随取二法，互相问时，依止前法以答所问：谓为顺前句。例如问子由女子生者耶？女子生子者耶？答言子固由女子生者，然女子未必生子。反之而于两问中依止后句而答之者，名为顺后句。例如问女子生子者耶？子由女子生者耶？答言子固由女子生者，然女子非必为生子者。是以狭问宽，则为顺前句。以宽问狭，则为顺后句也。见瑜伽伦记五上。 　　 
