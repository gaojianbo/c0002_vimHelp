(术语)台家分三身中之报身为自受用，他受用。他受用之报身名为胜应身。即对于初地以上之菩萨而应现之尊特舍那身也。又是真应二身中之应身也。又对于地前之凡夫二乘而应现之丈六佛身曰劣应身，为八相成道之佛身。法报应三身中之应身也。四教仪曰：‘示从兜率降下，托摩耶胎住胎、出胎、纳妃、生子，出家苦行六年，已后于菩提树下以草为座，成劣应身。’同集注上曰：‘劣应对大乘胜应判为劣也。’参照三身条。 　　 
