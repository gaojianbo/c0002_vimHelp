(术语)一、俗谛，迷情所见世间之事相也。是顺凡俗迷情之法，故云俗。其为凡俗法之道理，决定而不动，故云谛。又此事相，于俗为实，故云谛。二、真谛，圣智所见真实之理性也，是离虚妄，故云真。其理决定而不动，故云谛。又此理性，于圣为实，故云谛。经论所说，其名称不一，涅槃经仁王般若经谓之世谛，第一义谛，金刚不坏假名论谓之真谛，俗谛，瑜伽论唯识论谓之世俗谛，胜义谛，南海寄归传谓之覆俗谛，胜义谛，或谓之覆谛，真谛。其中以真俗之名最为通行。出二谛之法，诸家各异。法华玄义二曰：‘夫二谛者，名出众经，而其理难晓，世间纷纭，由来硕诤。’南山之广弘明集二十四，明二谛，列古来之异说二十三家，而净影于大乘义章一，举四宗而辨相宗之二谛，天台于法华玄义二就藏通别圆四教，辨七种之二谛，嘉祥于二谛章，辨三种之二谛，慈恩则在义林章二末，于真俗辨四重。盖真俗之名，如言长短轻重，随于所对而重重不同也。大乘义章一曰：‘俗谓世俗，世俗所知，故名俗谛，真者是其绝妄之称。’义林章二末曰：‘体相、显现，目之为俗。’二谛章中曰：‘俗，是浮虚义；真，真实义。’中论观四谛品曰：‘诸佛依二谛为众生说法，以一世俗谛，二第一义谛。’百论下曰：‘诸佛说法常依俗谛第一义谛。’智度论三十八曰：‘佛法中有二谛：一者世谛，二者第一义谛。为世谛故说有众生，为第一义谛故说众生无所有。’已上真俗二谛，于涉一切诸法，而分别事理浅深之义门也。梵，真Param&amacron;rtha－satya俗Sa&mdotabv;v&rdotblw;ti－satya。 　　 
