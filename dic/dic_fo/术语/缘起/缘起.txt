(术语)事物之待缘而起也。一切之有为法，皆自缘而起者。中论疏十末曰：‘缘起者体性可起，待缘而起，故名缘起。’法华经方便品曰：‘佛种从缘起。’俱舍论九曰：‘诸支因分，说名缘起，由此为缘能起果故。诸支果分，说缘已生，由此皆从缘所生故。’维摩经佛国品曰：‘深入缘起，断诸邪见。’大日经三曰：‘缘起甚深难可见。’[囗@又]事物之起因。辅行一之一曰：‘述此缘起，凡有十意。’[囗@又]述事起由来之书名。如显戒论缘起。付法藏缘起。三国佛法传通缘起等。 　　 
