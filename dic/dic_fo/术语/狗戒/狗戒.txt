(术语)天竺外道中见有狗死生于天上者，邪度狗法为天上之生因，有学狗卧于户外，食人之粪者。谓之狗戒外道。智度论二十二曰：‘外道戒者，牛戒鹿戒狗戒罗刹鬼戒聋戒。如是等戒，智所不赞，唐苦无善报。’俱舍论十九曰：‘本论说：有诸外道，起如是见，立如是论。若有士夫补特伽罗，受持牛戒鹿戒狗戒，便得清净解脱出离。永超众苦乐，至超苦乐处。’ 　　 
