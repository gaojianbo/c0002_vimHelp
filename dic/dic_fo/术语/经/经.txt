(术语)梵语修多罗S&umacron;tra之译意。又曰契经，或曰经本。(一)三藏之一。对于律及论而言。即佛所说之教法也。涅槃经第十五所谓：‘从如是我闻乃至欢喜奉行，如是一切，名修多罗。’大毗婆沙论第一等所谓律及论，诠戒及慧，而经则诠定者，即是也。论其字义，瑜伽师地论第二十五，谓：‘能贯穿缝缀种种能引义利能引梵行真善妙义，是名契经。’同第八十一，谓：‘契经者，谓贯穿义。’显扬圣教论亦同之。是以贯穿之义释经也。然佛地经论，谓：‘能贯能摄，故名为经，以佛圣教贯穿摄持所应说义所化生故。’又法苑义林章第二 　　 
