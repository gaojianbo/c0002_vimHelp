(术语)显教四智之一。诸大乘教说如来之四智。凡夫之第八识至于如来，为大圆镜智。大圆镜者。喻也，其智体清净，离有漏杂染之法，自众生善恶之业报，显现万德之境界，如大圆镜。故名大圆镜智。心地观经二曰：‘转异熟识得此智慧，如大圆镜，现诸色像。如是如来镜智之中，能现众生诸善恶业。以是因缘名为大圆镜智。(中略)常能执持无漏根身，一切功德为所依止。’唯识论十曰：‘一切境相，性相清净，离诸杂染，纯净圆德现种依持，能现能生身土智影，无间无断穷未来际，如大圆镜现众色像。’[囗@又]密教五智之一。密教于显教之四智，加法界体性智而为五智。配于五大五佛五方等。大圆镜智。东方也，地大也，阿閦如来也，菩提心也。菩提心论曰：‘东方阿閦佛由成大圆镜智亦名金刚智也。’　　 
