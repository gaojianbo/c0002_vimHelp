(术语)三道之一。初生无漏智照见真谛理之位也。道者道路之义，学人进取之道路也。积三贤四善根之加行而生于世第一法无间之无漏真智也。又大乘之菩萨于初僧祇之终，终四善根之加行，而顿断分别起之烦恼所智二障，谓之见道。于其时之无漏智，小乘俱舍宗有八忍，八智之十六心：一苦法智忍，断欲界苦谛下见惑之智也。二苦法智，断苦惑已，而正证理之智也。三集法智忍，断欲界集谛下见惑之智也。四集法智，断集惑已，而正证理之智也。五灭法智忍，断欲界灭谛下见惑之智也。六灭法智，断灭惑已，而正证理之智也。七道法智忍，断欲界道谛下见惑之 　　 
