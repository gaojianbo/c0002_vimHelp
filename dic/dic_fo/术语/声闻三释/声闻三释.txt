(术语)大乘义章十七本云：声闻之名义，泛解有三：一，就得道之因缘而释，闻如来所说之言教而悟解，故曰声闻。地持论曰：‘从他闻声而通达，故名声闻。’二，就所观之法门而释，如地持论所说：我，众生，人等，唯有名而无实，故目之为声。观此声(即我众生等)而闻解无我无众生之义，谓之闻。三，就化地之佛说而释，佛所说一乘之法旨为声，众生闻而悟解，名为闻。法华经所谓：‘以佛道声令一切闻。’是也(愚案台家五种声闻中之大乘声闻是也)。见大乘义章十七本，大经净影疏上。 　　 
