(术语)观经所说于观法中想佛故，是观想之心即为佛也。观无量寿经曰：‘诸佛如来是法界身，入一切众生心想中。是故汝等心想佛时，是心即是三十二相，八十随形好。是心作佛，是心是佛。’天台疏曰：‘是心作佛者，佛本是无，心净故有。亦因三昧心终成作佛也。是心是佛者，向闻佛本是无，心净故有，便谓条然有异。故言即是，心外无佛，亦无佛因也。’善导疏曰：‘言是心是佛者，心能想佛，依想佛身而现，即是心佛也。离此心外更无异佛者也。’住于此心而念佛，谓之即心念佛。如净土门以外之念佛皆是也。 　　 
