(术语)佛所说之法，八万四千之法藏是也。胜鬘经曰：‘一切佛法摄八万四千法门。’法华经序品曰：‘照明佛法，开悟众生。’无量寿经上曰：‘光融佛法，宣流正化。’[囗@又]佛所得之法。法界之真理是也。止观二曰：‘法界法是佛真法。’[囗@又]佛所知之法名佛法，一切诸法即佛法也。大宝积经四曰：‘如来尝说一切诸法皆是佛法，以于诸法能善了知名为佛法。’俱舍颂疏界品一曰：‘佛法者佛所知法，即极远时等是也。’金刚经曰：‘如来说一切法皆是佛法。’大集经九曰：‘佛法者名一切法。’大宝积经四曰：‘诸法本性与佛法等，是故诸法皆是佛法。’ 　　 
