(术语)Up&amacron;dhy&amacron;ya，又作邬波柁耶，优波那诃，忧波第耶夜，邬波陀耶，优波陀诃，郁波弟耶，邬波[亭*也]耶，坞波陀耶，邬婆提耶，郁波弟耶夜等。译曰亲教师，依止师，依学等。呼师之称。善见律四曰：‘优波那诃，汉言嗔盛。’百一羯磨一注曰：‘邬波驮耶，译为亲教师。言和尚者，乃是西方俗语，非是典语。然诸经律梵本，皆云邬波驮耶。’寄归传三曰：‘邬波是其亲近，波字长唤中有阿字，义当教读，言和尚者非也。西方泛唤博士，皆名邬社。(中略)北方诸国，皆唤和社，致令传译习彼讹音。’菩提资粮论五曰：‘忧波弟耶，隋言近诵。’玄应音义二十一曰：‘邬波柁耶，旧言和尚或言和阇，皆讹也。此云亲教，亦去近诵，以弟子年少不离于师。常逐常近，受经而诵也。’同二十三曰：‘旧云和尚和阇，皆于阗等诸国讹也。义译云：知罪知无罪为和上也。’业疏三上曰：‘中梵本音，邬波陀耶，在唐译言。名之依学，依附此人，学出道故。自古翻译，多杂蕃胡。胡传天语，不得声实，故有讹僻，转云和上。如昔人解，和中最上，此逐字释不知音本。人又解云：翻力生，弟子道力，假教生成，得其远意，失其近语。真谛所译明了论疏，则云优波陀诃，稍近梵音，犹乖声论。余亲参译，委问本音，如上所述。彦琮译云：郁波弟耶，声相似也。’ 　　 
