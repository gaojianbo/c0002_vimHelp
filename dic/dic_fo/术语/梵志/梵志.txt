(术语)Brahmac&amacron;rin，婆罗门四时期之一。又志求梵天之法者云梵志。瑜伽伦记十九曰：‘梵者西国音，此翻为寂静，谓涅槃也。志是此方语，志求于梵，故云梵志也。’婆沙论三十四曰：‘婆罗门至彼王所，王言：梵志从何所来？’增一阿含经四十一曰：‘沙门名息心，诸恶永已尽。梵志名清净，除去诸乱想。’演密钞二曰：‘梵志者，梵净也。谓以净行为志者名为梵志。’俱舍光记十二曰：‘婆罗门，此云梵志。’[囗@又]对尼干子谓在家之婆罗门云梵志。法华文句记九曰：‘在家事梵，名为梵志。出家外道，通名尼干。’又一切外道之出家者名梵志。智度论五十六曰：‘梵志者，是一切出家外道，若有承用其法者亦名梵志。’ 　　 
