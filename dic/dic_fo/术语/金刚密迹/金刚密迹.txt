(术语)又曰密迹金刚，密迹力士，金刚力士，金刚手，执金刚等。总为执金刚杵现大威势拥护佛法之天神之通称。大日如来以此金刚众为内眷属，以普贤文殊等诸菩萨为大眷属，犹之释迦以舍利弗等声闻众为内眷属。其他诸菩萨为大眷属也。密迹者，常侍佛而忆持佛秘密事之义。又知佛之三密垂迹为神之义。大日经名曰金刚手秘密主。楞严经七曰：‘一一光明，皆遍示现十恒河沙金刚密迹，擎山持杵遍虚空界。’金光明经鬼神品曰：‘金刚密迹大鬼神王，及其眷属五百徒党，一切皆是大菩萨等，亦悉拥护听是经者。’见密迹条。 　　 
