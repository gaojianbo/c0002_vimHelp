(术语)戒律中佛未禁止之事，佛未开许之事，不经开(开许)废(禁止)之新事例，得随其时其处之宜而开废之，是谓随方毗尼。有部百一羯磨十曰：‘尔时佛在拘尸那城壮士生池娑罗双树间，临欲涅槃，告诸苾刍曰：我先为汝等广已开阐毗奈耶教，而未略说，汝等今时宜听略教(梵云僧泣多毗奈耶)。且如有事，我于先来非许非听。若于此事顺不清净违清净者，此是不净，即不应行。若事顺清净违不清净者，此即是净，应可顺行。’然依五分律，则即经世尊之开遮者，于余方似亦许取舍也。律二十二曰：‘告诸比丘：虽是我所制，而于余方不以为清净者，皆不应用。虽非我所制，而于余方必应行者，皆不得不行。’因而义净三藏以五分律之文为译者之谬。寄归传二曰：‘有现着非法衣服将为无过。引彼略教文云：此方不净，余方清净。得行无罪者，斯乃译者之谬，意不然矣。’由小乘涅槃经之说及佛平素之训诫观之，却似五分律为正。 　　 
