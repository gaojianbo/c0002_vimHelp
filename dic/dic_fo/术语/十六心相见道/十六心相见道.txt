(术语)三心相见道之后，又有十六心相见道。此亦有二种：一、法智与类智配于上下二界而成十六心，如前之小乘。二、不分上下二界，法智与类智配于所观之理与能观之智，而成十六心。即一、苦法智忍，缘三界之苦谛而正断善恶之无间道智也。二、苦法智，断善恶已，证真如之解脱道智也。三、苦类智忍，前二智各别内证之无间道智也。四、苦类智，审定印可苦法智忍之解脱道智也。集灭道之三，其例亦然。故此虽为所取(是理)能取(是智)之十六心，亦谓之总作之十六心，是限于菩萨之观相也。已上三心十六心，皆生于真见道根本智之后，后得智上分别之思想也。见百法问答抄。 　　 
