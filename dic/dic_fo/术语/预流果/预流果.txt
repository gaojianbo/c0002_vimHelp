(术语)小乘四果之第一。旧称须陀洹。译曰逆流，入流。新称窣路多阿半那Srota－&amacron;panna，声闻乘之人，断三界之见惑已，方违逆生死瀑流之位。谓之逆流果。预流之流，圣道之流也。断三界之见惑已，方预参于圣者之流，谓之预流果。是为声闻乘最初之圣果，故称为初果。向此果者在断见惑之见道十五心间，谓之逆流向，又曰预流向，即预流果之因道，预流向为见道位，预流果为修道位也。玄应音义二十三曰：‘预流，梵言窣路多阿半那，此言预流。一切圣道说为流，能相续流向涅槃故。初证圣果，创参胜列，故名预流。预及也，参预也，旧言须陀洹者讹也。或言逆流，或言入流，亦云至流，皆一也。’俱舍论二十三曰：‘预流者，诸无漏道总名为流，由此为因趣涅槃故。’ 　　 
