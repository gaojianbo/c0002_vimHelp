(术语)佛事者佛济度众生之事业也，佛济度众生或以光明或以佛身，或以香饭，或以衣服卧具等，于此娑婆界不依他之方法，独以音声为说法，故云。维摩经香积佛品曰：‘或有佛土以佛光明而作佛事，有以诸菩萨而作佛事。(中略)有以佛衣服卧具而作佛事。’光明玄二曰：‘此娑婆国土，音声为佛事。’唯识述记二本曰：‘此以音声为佛事故。’玄义六下曰：‘他土余根皆利，随所用尘起之，令他得益，此土耳根利，故偏用声尘。’ 　　 
