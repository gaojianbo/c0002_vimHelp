(术语)真宗所立之教判也。难行道有竖出竖超之二重，竖出者自小乘至权大乘之法相三论。历劫修行之教法也。竖超者实大乘之真言法华华严等，即心是佛，即身成佛之教法也。又易行道有横出横超二重，横出者，生于化土之三福九品之自力行法，观无量寿经之所明是也，横超者，生于报土之选择本愿之实大。无量寿经之所明是也。因而合难行道之一双二重与易行道之一双二重，而称为二双四重。竖者难行道，横者易行道，出者渐教，超者顿教也。亦是权教实教之异名也。教行信证二本曰：‘然就菩提心有二种：一者竖，二者横。又就竖有二种：一者竖超，二者竖出。竖超竖出明权实显密大小之教历劫迂回之菩提心，自力金刚心菩萨大心也。亦就横复有二种：一者横超，二者横出。横出者正杂定散他力中之自力菩提心也，横超者斯乃显力回向之信乐。是曰愿作佛心，愿作佛心即是横大菩提心，是名横超金刚心也。’同六要钞曰：‘然就菩提者，此有二双四重之释，所谓竖出竖超横出横超是也。所立差异，就文可见。’ 　　 
