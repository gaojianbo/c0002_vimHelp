(术语)Kum&amacron;ra－bh&umacron;ta，又作鸠摩罗浮地，鸠摩罗浮多地。译曰童子地、童真地、童相地等。通为菩萨地之总称，别称初地或八地已上之菩萨。璎珞本业经上曰：‘鸠摩罗伽，秦言逆流，欢喜地。’是指初地已上。智度论二十九曰：‘鸠摩罗伽地者。或有菩萨，从初发心断淫欲，乃至阿褥多罗三藐三菩提，常行菩萨道，是名鸠摩罗伽地。复次有菩萨作愿，世世童男，出家行道，不受世间爱欲，是名为鸠摩罗伽地。复次又如王子名鸠摩罗伽，佛为法王，菩萨入法王位，乃至十地故。悉名王子，皆住为佛。如文殊师利，十力四无所畏等，悉具佛事故，住鸠摩罗伽地，广度众生。复次，又如童子过四岁已上未满二十，名为鸠摩罗伽地。若菩萨初生菩萨家者，如婴儿，得无生法忍，乃至十住地，离诸恶事，名为鸠摩罗伽地。’此为一切菩萨地之通称。玄应音义三曰：‘鸠摩罗伽，正言究摩罗浮多。’见鸠摩条。 　　 
