(术语)梵字&DF-8748;(&DF-81E1;)悉昙五十字门之一。十二韵之一。又作鸥，袄，乌，邬，皆同。金刚顶经释字母品曰：‘称污字门一切法瀑流不可得。’文殊问经字母品十四曰：‘称污字时，是取声。’是盖文殊问经说浅略之字相，金刚顶经即其字相，明绝对之字义(即真实之本体)也。日本净严之悉昙字记讲述曰：‘字母表云执瀑流。执者取义，谓执取生灭无常之法。是有二类：凡夫执生灭无常之法，是取着常。二乘不知无常生灭之法，即常住不灭之法。偏执取无常无我，厌离生死，欣求涅槃。今悟解瀑流不可得之性，则一切诸法，常住不灭，又随缘生灭。以此之故，凡夫二乘之偏执，俱不可得。次若执取生死永断，犹滞二乘地，又着无识身三昧故，犹未免漏流。若了达本不生际，即漏而无漏故，漏无，不漏无。复次，漏与无漏，俱时具足，名真无漏。何则？一尘亦不漏失故，是为瀑流不可得之实义。’[囗@又]梵字&DF-8745;(&Umacron;)悉昙五十字门之一。十二韵之一。金刚顶经释字母品曰：‘称污字门时，一切法损减不可得。’文殊问经字母品十四曰：‘称污字时，是损减世间多有情声。’是文殊问经唯就浅略之字相，金刚顶经说甚深之字义也。日本空海之吽字义曰：‘以佛眼观之，佛与众生，同住解脱之床。此无彼无，无二平等，不增不减，周圆周圆也。既无胜劣增益之法，何有上下损减之人。是名污字之实义。’又曰：‘诸法因不可得故，污字门因不可得。因不可得，则本初不生。本初不生，则不增不减。不增不减，则大般涅槃之果海。大般涅槃之果海，则如来之法身。是名污字之实义。’ 　　 
