(术语)谓大菩萨方便之杀生，生无量之福德也。探玄记十九曰：‘梁论戒学中释甚深云：菩萨由如是方便胜智行杀生等十事无染浊过失，生无量福德速得无上菩萨，要大菩萨堪行此事。此有二种：一实行，二变化。实行者，了知前人必应定作无间等业，无别方便令离此恶，唯可断命使不作恶。又知此人若舍命已必生善道。又菩萨自念，我行杀业，必堕地狱为彼受苦。彼虽现受少轻苦恼，来世必受乐果报也。’ 　　 
