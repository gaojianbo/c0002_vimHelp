(术语)众生受佛戒故称佛子，以必当作佛故也。又为菩萨之通名，以其依佛之圣教而生圣道故也，又以绍继佛种使不断绝故也。又总称一切众生，以悉具佛性故也。梵网经下曰：‘众生受佛戒，即入诸佛位。位同大觉已，真是诸佛子。’法华经譬喻品曰：‘今日乃知真是佛子，从佛口生，从法化生，得佛法分。’佛地论一曰：‘由佛教力被圣道生故名佛子。(中略)能绍佛种，不令断绝，故名佛子。’嘉祥法华疏四曰：‘大机既发有绍继之能，为佛子义。’法华文句九曰：‘一切众生，皆有三种性，得佛性，即是佛子。故云其中众生悉是吾子。’[囗@又](职名)元时封僧之号。 　　 
