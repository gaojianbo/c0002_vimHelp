(术语)梵曰尼底Pranidhana，译曰愿。志求满足也。法界次第下之上曰：‘自制其心，名之曰誓。志求满足，故云愿也。’法窟上末曰：‘于出世道悕求为愿，亦是期心为愿。’止观七下曰：‘发愿者誓也。如许人物，若不分券，物则不定。施众生善，若不要心，或恐退悔，加之以誓。又无誓愿，如牛无御，不知所趣。愿来持行，将至行在。(中略)二乘生尽，故不须愿。菩萨生生化物，须总愿别愿。四弘是总愿。法华华严所说一一善行陀罗尼，别有别愿。’ 　　 
