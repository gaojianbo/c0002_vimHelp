(术语)大三灾之一。四劫中之坏劫。火风水三灾，转转而起，以荡尽世界。前七度之坏劫，火灾相次而起，荡尽色界之初禅天已下，第八度之坏劫起水灾，荡尽第二禅天已下，第九度之坏劫，更起七度之火灾。七度之火灾后，复有一度之水灾，每经七度之火灾，辄有一度之水灾。此水灾重至七度后，则有一度之风灾。见三灾条。 　　 
