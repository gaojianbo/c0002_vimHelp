(术语)二种生死之一。离三界生死之身后以至成佛之界外生死也。由烦恼之力起有漏之善恶业，由此业所感之三界五趣果报，曰分断生死，以所谓可求之菩提在实，可度之众生在实之法执即所知障为助缘，起无漏之大愿大悲业所感得之细妙殊胜果报，曰不思议变易生死。由无漏之悲愿力改转分段生死之粗身，而受细妙无限之身，故云变易，为无漏之定愿力所助，妙用难测，故名不思议。为大悲意愿所成之身，故亦云意识身。或云无漏身。亦云出过三界身。若依相宗之判，二乘之无学，回心而入大乘，则涅槃之后，直受变易身，有学之圣者，转向大乘，于初地已后亦得受变易身，若菩萨八地已上受变易身，一类智增之菩萨初地已上受变易身。若依性宗之制，则二乘之无学及菩萨之种性已上得随应而受。唯识论八曰：‘不思议变易生死，谓诸无漏有分别业由所知障缘助势力所感殊胜细异熟果。由悲愿力，改转身命，无定齐限，故名变易。无漏定愿，正所资感，妙用难测，名不思议。’ 　　 
