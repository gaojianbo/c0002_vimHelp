(术语)净土论所云：得往生于弥陀净土，而成就之五种功德也。为配于五念门而立者。真宗谓五种中初二门为现生正定聚之益。净土论曰：‘一者近门，二者大会众门，三者宅门，四者屋门，五者园林游戏地门。此五种门，初四种门成就入功德，第五门成就出功德。入第一门者，以礼拜阿弥陀佛为生彼国故得生安乐世界，是名入第一门。入第二门者，以赞叹阿弥陀佛随顺名义，称如来名，依如来光明智相修行故，得入大会众数，是名入第二门。入第三门者，以一心专念作愿生彼修奢摩他寂静三昧行故，得入莲华藏世界，是名入第三门。入第四门者，以专念观察彼妙庄严修毗婆舍那故，得到彼所受用种种法味乐，是名入第四门。出第五门者，以大慈悲，观察一切苦恼众生，示应化身，回入生死园烦恼林中，游戏神通至教化地，以本愿力回向故，是名第五门。菩萨入四种门自利行成就。应知，菩萨出第五门回向利益他行成就。’ 　　 
