(术语)依别圆二教之义，以圆实中道为应化身之根本也。依藏通二教之意，则实谛为偏直空理，三界诸法本在理外，依惑业因缘而生，故断惑已，则三界诸法归于空已。故菩萨欲永受三界之生，而度众生者，或故留惑，或由惑之习气势力也。然别圆二教之意，谓十界诸法以中道之理为本，中道之理，为应缘而现者，故断烦恼，而中道之体愈圆明，十界诸法显现，随机感而起不思议之应用。是曰中道之应本。 　　 
