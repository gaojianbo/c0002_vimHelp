(术语)是名究极之真理之嘉名也。或曰真如。或曰法性。或曰实际。皆同体异名也。虽然，诸宗自有常用之语，华严约于中谛，频唱法界，天台约于性具之妙有，盛鸣诸法实相。所以然者以空中之真谛，为诸宗之通谈，妙有之俗谛，独限于台家故也。故言具一字弥显今宗。诸法实相者，诸法为十界因果之法，天台约之于三世间十界十如，而谓为三千诸法。实相者言离本来虚妄之相，而相相皆实也。其诸法之实相，法华经方便品解之曰：‘是法住法位，世间相常住。’是法为三千之诸法，法位为三谛圆融之法位。抑世间之法，视为生灭无常者，为见空谛一边之小乘 　　 
