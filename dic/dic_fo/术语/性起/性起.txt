(术语)对缘起之称。缘起者真妄和合而起之诸法，故有染净之差别，是乃因位之如来藏。性起者唯真如法性自起而为诸法，故唯有净法，是乃果海之法身。性起与性具云何分别？答：性起为华严之极谈，性具为天台之圆谈。华严宗不言性具，虽谈真如法性之理，性起万法，然不言彼理性之内具诸法也。指要钞下曰：‘他宗极圆，只云性起，不云性具，深可思量。又不谈性具百界，但论变造诸法，何名无作耶？’ 　　 
