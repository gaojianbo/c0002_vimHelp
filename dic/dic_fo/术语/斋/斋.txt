(术语)又作时。斋食，时食也。斋者谓不过中食，正午以前所作之食事也。戒律上，于食分时非时，正午以前为正时，以后为非时。时者宜食，非时者不宜食。因而时中之食为斋食。字典曰：‘斋戒也敬也。’是通于一切。梵名乌哺沙他，又曰布萨，Upavasatha，巴Uposatha，说式也。清净之义。后转曰斋曰时。正指不过中食之法。守之曰持斋。是为斋之本义。然后又一转而为不为肉食。此因大乘教之本意，置重禁肉食，遂曰持斋者，禁肉食也。精进云者，惟不肉食之事也。寄归传三曰：‘时非时，且如时经所说，自应别是会机。然四部律文皆以午时为正，若影过线许，即曰非时。’起世经七曰：‘乌晡沙他，隋言增上，谓受持斋法，增上善根。’起世因本经七曰：‘乌晡沙他，隋言受斋，亦云增长。’多论一曰：‘斋法以过中不食为体。’ 　　 
