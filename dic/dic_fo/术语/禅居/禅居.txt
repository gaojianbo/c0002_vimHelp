(术语)禅者之住居也。祖庭事苑八云：自达磨来梁隐居魏地，六祖相继至大寂之世，凡二百五十余年，未有禅居。洪洲百丈大智禅师怀海始创意不拘大小乘，折中经中之法，以设制范堂布长床，为禅宴食息之具，高横椸架，置巾单瓶钵之器。屏佛殿，建法堂，明佛祖亲自属授，当代为尊也。行普请之法，上下均力，置诸寮务，各有司存斋粥二时，宾主均遍，示法食之平等也。后世各随于宜，别立规式。 　　 
