(术语)小乘中如萨婆多部，立三世实有，过去之法与未来之法现在之法同为实有云。宗轮论述其宗曰：‘有者皆二所摄，一名二色。过去未来体亦实有。’然大乘之诸家无论，小乘中大众部等及成实宗，亦言过未之法，非实有之体。宗轮论叙大众部等宗曰：‘过去未来，非实有体。’同述记曰：‘现有体用，可名实有。去来体用无故，并非实有。曾有当有，名去来故。’成实论二世无品委辨过未无体之理。 　　 
