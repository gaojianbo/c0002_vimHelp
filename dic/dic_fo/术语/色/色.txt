(术语)变坏之义，变碍之义，质碍之义。变坏者辅变破坏也，变碍者变坏质碍也，质碍者有形质而互为障碍也。是从五根境等之极微而成。又色者示现之义，诸色法中独取五境中之色尘而名为色者，以彼有质碍与示现两义，色之义胜故也。俱舍论一曰：‘由变坏故，(中略)变碍故，名为色。’同八曰：‘或示现义。’大乘义章二曰：‘质碍名色。’ 　　 
