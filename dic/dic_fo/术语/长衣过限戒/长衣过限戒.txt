(术语)具曰畜长衣过限戒。二百五十戒中三十舍堕罪之第一。比丘若于三衣，或百一资具之外，得周尺一尺六寸，广八寸已上之衣体，则于十日已内，宜行说净之法。若不作此法而畜之，过十日之限，则自十一日之明相现时结舍堕罪。含注戒本上曰：‘畜长衣不净施得畜，若过十日尼萨耆波逸提。’戒本疏三上曰：‘贮用属己名畜，限分之余为长，越于期限故曰畜长衣过限戒。’ 　　 
