(术语)法苑珠林曰：‘后梁南襄阳景空寺释法总，至襄阳伞盖山白马泉，筑室方丈，以为栖心之宅。晋安王承风来问，将至禅室，马骑相从，无故却退，王惭而返。夜感恶梦，后更再往，马退如故。王乃洁斋，躬尽虔敬，方得进见。初至寺侧，但睹一谷猛火洞然，良久伫望，忽变为水。经停倾仰，水灭堂现。以事相询，乃知尔时入水火定也。’ 　　 
