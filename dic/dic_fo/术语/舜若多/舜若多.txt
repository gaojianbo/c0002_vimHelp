(术语)&Sacute;&umacron;nyat&amacron;，译作空性。有二释，一指虚空之实体，名为空性。空即性之持业释也。楞严经三曰：‘舜若多性可销亡，烁迦罗心无动转。’长水疏曰：‘舜若多，云空也。虚空之性不可销灭。’二指诸法之空无谓之空，空之性名为空性。空之性之依主释也。指真如之体，生法之二空为门，而显中道之真如，故谓真如为空性。非言真如之体是空也。唯识述记一本曰：‘非性是空，说为二空。从能显说，梵言舜若，可说如空名舜若多。如是空性，即是二空所显实性也。故言空者。从能显说，二空之性，名二空性。依士释名，言真如空未善理故。’ 　　 
