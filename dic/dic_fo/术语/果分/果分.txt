(术语)对于因分而言。果之分齐之意。即超绝因人言说思虑之不可思议境界也。具云性海果分，亦称果分不可说。冠注五教章上之一所谓‘性海果分者，是当不可说之义，即十佛自境界，’是也。依华严探玄记十，有说所诠之义为果分，有说地上之证智为果分，有说十地之圆满为果分，有说亡诠证入十地之正行离诸言教所安立之相为果分，无不皆应于理义，自出两重之释，一就实之十地，唯佛之所知佛智之所行，名为果分，二约于妙智，证正智如境故离言离相，名为果分。然清凉之华严略策谓‘果者亡修离言名。’唯约于契证绝言而释之，盖此师以行门为本故也。 　　 
