(术语)梵音部多多他多Bh&umacron;tatathat&amacron;(此梵语出于金刚经之梵本，译曰真如性)，真者真实之义，如者如常之义，诸法之体性离虚妄而真实，故云真，常住而不变不改，故云如。唯识论二曰：‘真谓真实，显非虚妄。如谓如常，表无变易。谓此真实于一切法，常如其性，故曰真如。’或云自性清净心，佛性，法身，如来藏，实相，法界，法性，圆成实性，皆同体异名也。唯识述记二本曰：‘真以简妄，如以别倒。初简所执，后简依他。或真以简有漏非虚妄故，如以简无漏非有为故。真是实义，如是常义，故名真如。’探玄记八曰：‘不坏曰真，无异曰如。前则非四相所迁，后则体无差别，此约始教。又不变曰真，顺缘称如。由前义故，与有为法非一。由后义故，与有为法非异。二义同为一法，名曰真如。’大乘止观曰：‘此心即自性清净心，又名真如，亦名佛性，亦名法身，亦名如来藏，亦名法界，亦名法性。’往生论注下曰：‘真如是诸法正体。’教行信证证卷曰：‘无为法身即是实相，实相即是法性，法性即是真如，真如即是一如。然则弥陀如来从如来生，示现报应化种种身也。’杂阿含经二十一曰：‘以一乘道，净众生，离忧悲，得真如法。’ 　　 
