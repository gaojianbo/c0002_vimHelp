(术语)无量义经曰：‘善男子！我先菩提道场树下端坐六年，得成阿耨多罗三藐三菩提，以佛眼观一切诸法不可宣说，所以者何？知诸众生性欲不同。性欲不同，种种说法。种种说法，以方便力。四十余年未显真实，是故众生得道差别，不得疾成无上菩提。’无量义经为法华之开经，谓法华以前未显真实也。真实者，非说二乘作佛(是迹门法华)，如来久成(是本门法华)，非言尔前所说为方便假说，尔前所说之圆教与法华之圆教圆体无殊也。法华玄义五曰：‘成道已来，四十余年未显真实，法华始显真实。相传云：佛年七十二岁说法华经。’止观辅行六曰：‘遍寻法华已前诸教，实无二乘作佛之文，及明如来久成之说，故知并由带方便故。’ 　　 
