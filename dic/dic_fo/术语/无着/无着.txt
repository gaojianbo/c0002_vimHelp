(术语)无执着于事物之念也。[囗@又](人名)菩萨名。梵名阿僧伽Asa&ndotabv;ga，天亲菩萨之兄也，皆为法相宗之祖。见阿僧伽条。[囗@又]禅师名。唐杭州无着禅师，名文喜，年七岁出家，习律听教，宣宗初，往五台礼文殊。遇一老翁牵牛而行，迎师入寺。翁纵牛引师升堂，翁曰：近由何处来？师曰：南方。翁曰：南方佛法如何住持？师曰：末法比丘奉戒律者不少。翁曰：有几何？师曰：或三百，或五百。师却问：此间佛法如何住持？翁曰：龙蛇混杂，凡圣同居。师曰：有几何？翁曰：前三三后三三。翁呼童子均提出茶，又进酥酪。翁拈起玻璃盏问曰：南方还有这个否？师曰：无。翁曰：寻常得甚么吃茶？师无对。辞别。翁令童子相送。师问童子前三三后三三是几许。童子呼大德，师应诺。童曰：是几许？师曰：是为何处？童曰：此金刚窟般若寺。师憬然悟彼翁是文殊。懿宗咸通三年，师至洪州观音院，参仰山寂禅师，顿悟心要。光化三年寂，寿八十。见五灯会元宋僧传二十。 　　 
