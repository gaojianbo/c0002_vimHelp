(术语)谓于诸实理犹豫不决之心也。故非一旦契悟谛理不能绝之。小乘预流果以上，菩萨初地以上，乃为断疑者。唯识论六曰：‘云何为疑？于诸谛理，犹豫为性，能障不疑善品为业。谓犹豫者，善不生故。’大乘义章六曰：‘疑者于境不决犹豫曰疑，有二种：一者疑事，如夜观树疑为是人为非人等。二者疑理，疑诸谛等。小乘法中，唯取疑理，说为疑使。大乘通取，皆须断故。’ 　　 
