(术语)密教之阿弥陀，为大日如来五智之妙观察智所现，是于大日成道之外，不说阿弥陀成道之因果，说之者仅显教之大乘而已。大乘教中说弥陀之成道者总有四处。其一者法华经化城喻品谓三千尘点劫之昔，有佛名大通智胜。其佛未出家时有十六王子，长名智积。闻父成佛，十六王子皆以童子出家为沙弥，求等正觉。佛听之。于四众中说法华经，说经已，入静室住于禅定，八万四千载。此时十六菩萨沙弥，各升法座为四众覆讲此经，一一度数百万亿那由他恒河沙众生。尔时佛由三昧起普对四众印可十六沙弥，使之欢迎供养。彼十六沙弥今皆成等正觉，于十方国 　　 
