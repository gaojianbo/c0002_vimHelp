(术语)作乐以供养三宝也。法华经(方便品)偈曰：‘若使人作乐，击鼓吹角贝，箫笛琴箜篌，琵琶铙铜钹。如是众妙音，尽持以供养，皆已成佛道。’百缘经曰：‘昔佛在世时，舍卫城中有诸人民，各自庄严而作妓乐，出城游戏，入城门值佛乞食，诸人见佛欢喜，礼拜，即作妓乐供养佛，发愿而去。佛微笑，语阿难言：诸人等由妓乐供养佛，未来世一百劫中，不堕恶道，天上人中受快乐。’智度论九十二曰：‘问云：诸佛贤圣是离欲人，不须音乐歌舞，何故供养妓乐？答曰：诸佛于一切法无所着，故无所须，诸佛怜众生出世，故受之。其供养者，使随愿得福。’无量寿经下曰：‘普散华香，奏诸音乐。’ 　　 
