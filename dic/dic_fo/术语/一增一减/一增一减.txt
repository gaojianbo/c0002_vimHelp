(术语)经劫之间人寿一增一减也。俱舍论光记十二曰：‘增减者，从人寿十岁，增至八万岁，复从八万岁，减至十岁。’此一增一减之间，新译家称曰中劫。俱舍论十二曰：‘此洲人寿经无量时，至住劫初，寿方渐减。从无量减，至极十年，即名为初一住中劫。此后十八，皆有增减。谓从十年增至八万，复从八万减至十年，尔乃名为第二中劫。次后十七，例皆如是。于十八后，从十岁增，极至八万岁，名第二中劫。’旧译家名此一增一减曰小劫。佛祖统纪三十曰：‘如是一减一增，为一小劫，二十增减为一中劫。’ 　　 
