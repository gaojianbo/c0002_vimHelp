(术语)六识之一。依意根而起，了别法境之心王也。有四种之别：一独头意识，不与他之五识俱起，独起而泛缘十八界之意识也。此在散心，于三量中必为比非之二量。二五同缘意识，与他五识同时而起，与彼共缘其境明了依之意识也。是心之现量。三五俱意识，与五识同时而起，缘五境傍缘十八界之意识也，是通于现比非三量。四五后意识，生于五俱意识之后念，缘前念五境之境，及缘他一切法之意识也，是全与独头意识相同。此独头意识之释，乃就六识建立之小乘而言，若就大乘之八识家言之，则尚与末那识阿赖耶识俱起，非独头现行也。见百法问答钞二。又第六意识，六识中意识位于第六，故名。 　　 
