(术语)能通之义。大要有三种：一有漏道，善业通人使至善处，恶业通人使趣恶处，故善恶二业谓之道。所至所趣之处亦名为道，如地狱等之六道是也。净土论注上曰：‘道者通也。以如此因，得如此果。以如是果，酬如是因。通因至果，通果酬因。故名为道。’大乘义章八末曰：‘所言道者，从因名也。善恶两业，通因至果，名之为道。地狱等报，为道所诣，故名为道。’二无漏道，七觉八正等法，能通行人使至涅槃，故谓之道。又行体虚融无碍，故为通之义。以通故，名为道。如道谛，道品，声闻道，佛道等。梵言菩提是也。大乘义章十六曰：‘诸行同体，虚融无碍。名之为通。通故名道。’三论玄义曰：‘至妙虚通，目之为道。’俱舍论二十五曰：‘道义云何，谓涅槃路，乘此能往涅槃城故。’法界次第中之下曰：‘道以能通为义，正道及助道，是二相扶。能通至涅槃，故名为道。’华严大疏十八曰：‘通至佛果，故名道。’三涅槃之体，排除一切障碍，无碍自在，谓之道。涅槃无名论曰：‘夫涅槃之名道也。寂寥虚旷，不可以形名得。微妙无相，不可以有心知。’净土论注下曰：‘道者，无碍道也。’大乘义章曰：‘末伽。’M&amacron;rga梵语杂名曰：‘末唎识。’ 　　 
