(术语)比丘之尊称。犹言贤者，尊者。义净译新律中多用此称。[囗@又](菩萨)华严经贤首品有贤首菩萨。[囗@又](人名)佛说贤首经有并沙国王妃贤首夫人。又华严宗第三祖，唐法藏，字贤首。其祖康居国人，来居长安。藏年十六，诣四明山阿育王塔炼一指，誓学华严。尝预玄奘三藏之译场，然以所见不同而出。至则天武后朝，为译场之首。与实叉难陀，义净，复礼等，共出新华严经等，为则天武后讲新华严经。圣历二年，奉诏讲大经于佛授记寺，感天瑞。先天元年，终于大荐福寺。赠鸿胪卿。见宋高僧传五，佛祖统纪二十九。又见法藏条。 　　 
