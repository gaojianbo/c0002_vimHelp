(术语)Upek&sdotblw;a，又作忧毕叉。译曰舍。平等。持心平等，不偏一方。舍者舍偏心也。涅槃经三十曰：‘忧毕叉者，名曰平等，亦名不诤，又名不观，亦名不行，是名为舍。’慧琳音义二十六曰：‘优毕叉，此云舍也。’大乘义章十曰：‘止观舍者，经中亦名定慧及舍，此乃修中之差别也。修义不同，一门分为三：止者外国名奢摩他，此翻为止，守心住缘，离于散动，故名为止。止心不乱，故复名定。观者外国名毗婆舍那，此翻为观。于法推求简择名观，观达称慧。舍者外国名优毕叉，此翻为舍，行心平等，舍离偏执，故名为舍。’ 　　 
