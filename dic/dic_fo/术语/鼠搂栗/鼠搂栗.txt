(术语)搂者揽取也。[序-予+(袌-〦)]取也。凡鼠食栗，必取其实，全其皮壳，穿内而不损外，以喻或师以不空假名宗，谓诸法之性实，虽为空无，而假之谛非为全无也。不空假名宗者，对于空假名宗而立假名之世谛不空也。大乘玄论一曰：‘不空假名者，但无性实有。假世谛不可全全，如鼠喽栗。’(次中论疏作楼，玄论作喽，皆非也)。中论疏二末曰：‘齐隐士周颙着三宗论：一不空假名，二空假名，三假名空。不空假名者，经云色空者，此是空无性实，故言空耳，不空于假色也。以空无性实，故名为空，即真谛。不空于假，故名世谛。晚人名此为鼠楼栗义。’ 　　 
