(术语)佛三身中之法身也。佛之法身为周遍法界众生而感应之佛身，故名法界身。一身即现一切身也。探玄记二曰：‘现一身即一切身，名法界身。’观经定善义曰：‘言法界者是所化境，即众生界也。言身者是能化之身，即诸佛身也。’观无量寿经曰：‘诸佛如来是法界身，入一切众生心想中。’天台观经疏曰：‘法界身者，报佛法性身也。众生心净法身自在，故言入众生心想中。’[囗@又]法界者，众生之心法也，此心能生诸法，故名法界，而今此法界心生万法之佛身。故称佛身曰法界身。即法界所生之身也。往生论注上曰：‘法界是众生心法也，以心能生世间出世间一切诸法，故名心为法界。法界能生诸如来相好身，亦如色等能生眼识，是故佛身名法界身。’ 　　 
