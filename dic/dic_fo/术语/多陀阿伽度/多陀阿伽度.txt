(术语)Tath&amacron;gata，又作怛闼阿竭，多陀阿伽陀，多陀阿伽驮，怛他檗多，怛他檗多夜，多陀竭，怛萨阿竭。译曰如来，又曰如去。其来去相通者，由‘达于如实之人。’(Tath&amacron;gata)，‘如实来格之人。’(Tath&amacron;－&amacron;gata)两读法而来。智度论曰：‘多陀阿伽陀，如法相解，如法相说。如诸佛安隐道来，佛亦如是来，更不去至后有中，是故名多陀阿伽陀。’玄应音义三曰：‘怛萨阿竭，大品经作多他阿伽度，此云如来。’慧琳音义十六曰：‘多陀竭，正音云怛他檗多，唐云如来也。’仁王经仪轨曰：‘阿佗檗多夜，此云如来。’注维摩经九：‘什曰：多陀怛伽度，秦言如来，亦云如去。如法说，故名如。着佛以安稳道来，此佛亦如是来，彼佛安稳去，此佛亦如是去也。’大疏一曰：‘梵本云怛他揭多，怛他是如义，揭多是来义、知解义、说义、去义，如诸佛乘如实道来成正觉，今佛亦如是来故名如来。一切诸佛如法实相知解，知已亦如诸法实相为众生说。今佛复如是，故名如实知者，亦名如实说者。一切诸佛得如是安乐性直至涅槃中，今佛亦如是去，故名如去。释论具含四义，然古译多云如来，有部戒本云如去，阿阇梨意存如去如说，今且顺古题也。’ 　　 
