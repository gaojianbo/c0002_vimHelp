(术语)竺道生尝着善不受报论。其言曰：依五戒十善等善伏恶，以受人天之身报，但是增上缘，故实者是善非是受报，是与菩萨本业经下所谓‘一切善受佛果，无明受有为生灭果，故善果从善因生，恶果从恶因生，名善不受生灭之果。若凡夫圣人一切善皆名无漏，而言受无漏果者。佛化众生行善背恶故。’相符合。且元晓经疏曰：‘一切善受佛果者，生得善作得善皆为正因，受佛果故。一切善名无漏者，顺寂静性，逆诸漏故。(中略)余处说有漏善者，望傍缘说，谓十善等若望佛果即为正因。望人天报但为缘因报因，但是增上缘故。’愚案是论与彼师之涅槃常住论皆为千古之卓见。 　　 
