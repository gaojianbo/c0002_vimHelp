(术语)梵语Asa&mdotabv;sk&rdotblw;ta。为者造作之义，无因缘造作，曰无为，又无生住异灭四相之造作曰无为，即真理之异名也。此无为法有三种六种之别，三无为中之择灭无为，六无为中之真如无为，是正为圣智所证之真理。曰涅槃，曰法性，曰实相，曰法界，皆无为之异名也。无量寿经上曰：‘无为泥洹之道。’清信士度人经曰：‘弃恩入无为，真实报恩者。’肇论曰：‘无为者，取乎虚无寂寞，妙绝于有为。’探玄记四曰：‘缘所起法名曰有为，无性真理名曰无为。’华严大疏十六曰：‘以有所作为，故名有为。有为是无常，无所作为，故名无为。无为即是常也。’大乘义章二曰：‘释有二：一对法外四相以释，色心等法为彼法外四相所为，虚空等三不同彼故，名曰无为。二对法体四相以释，色心等法一切皆有初生次住终异后灭前后集起，评之曰为，虚空等三无彼为故，名曰无为。’ 　　 
