(术语)又作如理智，无分别智、正智、真智等。根本智之名，对于后得智而言。正冥符于真理，而无能缘所缘之差别，一念之真智也。此智为生一切法乐，出一切功德大悲之根本，故曰根本智。唯识论十曰：‘根本无分别智，亲证二空所显真理，无境相故，能断随眠。’三藏法数五曰：‘根本智亦名无分别智，谓此智不依于心，不缘外境，了一切境，皆即真如，境智无异。如人闭目外无分别，由此无分别智能生种种分别，是名根本智。’ 　　 
