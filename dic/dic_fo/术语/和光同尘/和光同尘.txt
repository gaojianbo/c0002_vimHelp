(术语)老子曰：‘和其光，同其尘。’是谓玄门。佛者假之。以显佛菩萨和威德光，近诸恶人，又示现种种身之义。如观音之普门示现，即和光同尘也。止观六之二曰：‘和光同尘，结缘之始。八相成道，以论其终。’同辅行曰：‘和光下释现身也。同四住尘，处处结缘。作净土之因，为利物之始。众生机熟，八相成道。见身闻法，终至实益。’又与恶人同处，不染其恶，谓之和光不同其尘。涅槃经六曰：‘是人为欲调伏如是诸比丘故。与其和光，不同其尘。’ 　　 
