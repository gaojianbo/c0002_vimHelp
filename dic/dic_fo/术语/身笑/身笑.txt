(术语)身体作笑也。智度论七曰：‘经曰：尔时世尊，从三昧安详而起，以天眼观视世界举身微笑。’论问曰：笑从口出，或时眼笑，今云何言一切身笑？答曰：佛世界中尊，得自在，能使一切身如口如眼，故皆能笑。复次，一切毛孔皆开，故名为笑。由口笑欢喜故，一切毛孔皆开。问曰：佛至尊重，何以故笑？答曰：如大地，不以无事及小因缘而动，佛亦如是。若无事及小因缘，则不笑。今大因缘故，一切身笑。云何为大？佛欲说摩诃般若波罗蜜，无央数众生当续佛种，是为大因缘。 　　 
