(术语)Pratide&sacute;aniya，又作波胝提舍尼，钵喇底提舍那，钵喇底提舍尼，略曰波罗提舍尼，波罗舍尼，提舍尼等。六聚罪之第四，犯戒律之罪名也。译曰向彼悔。此中有四戒，犯此戒者，必对余一比丘忏悔，忏悔则其罪消灭，故名向彼悔罪。行事钞中一曰：‘波罗提提舍尼，义翻向彼悔。从对治境以立名。僧祇云：此罪应发露也。即此律戒本中具明悔过之辞。僧有四种如下具陈。尼有八种与僧全别。明了论解第四波胝提舍尼部有十二罪，翻为各对应说，谓对人说所作罪也。’饰宗记六末曰：‘钵喇底提舍那，正翻为对他说也。或云钵喇底提舍尼，义是一也。’寄归传二曰：‘梵云痾钵底钵喇底提舍那。痾钵者，罪过也。钵喇底提舍那，对他说也。说己之非，冀令清净。’ 　　 
