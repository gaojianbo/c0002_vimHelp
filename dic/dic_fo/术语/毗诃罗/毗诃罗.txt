(术语)又作鼻诃罗，鞞诃罗，尾贺罗Vih&amacron;ra，译曰住处，寺，僧坊。玄应音义六曰：‘毗诃啰，此云游行处，谓僧所游履处也。今以寺代之。言寺者，说文，廷也，有法度者也。’俱舍光记十五曰：‘毗诃罗，义翻为寺。’大日经疏三曰：‘僧坊，梵音毗诃罗，译为经处，即是长福住处也。白衣为长福故，为诸比丘造房。令持戒禅慧者得庇御风寒暑湿种种不饶益事，安心行道。’同十一曰：‘寺者毗诃罗，此方译为住处。’求法高僧传上曰：‘毗诃罗，是住处义。此云寺者，不是正翻。’玄应音义二十四曰：‘毗诃罗，亦云鼻诃罗。’梵语杂名曰：‘尾贺(引)啰。’ 　　 
