(术语)称教令轮身。受大日觉王教令现忿怒身降伏诸恶魔之诸尊称为明王，如不动明王，大威德明王是也。明者光明之义，以智慧而名，有以智力摧破一切魔障之威德，故云明王，是通于诸教令轮身忿怒尊之称也。但常说之明王，多指不动明王而言，总即别名也。真伪杂记十三曰：‘明者光明义，即象智慧。所谓忿怒身，以智慧力摧破烦恼业障之主，故云明王。’瑜伽学习捷图上曰：‘其忿怒者犹奴仆也。诸轨之中多称明王，虽是奴仆。奉行教敕即犹君王，故呼忿怒亦名明王。’圣无动经曰：‘假使三千界大力诸夜叉，明王降伏，尽令入解脱道。’又陀罗尼谓之明王，约于女声而云明妃，约于男声而云明王。 　　 
