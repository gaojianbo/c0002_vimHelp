(术语)智慧之别名。佛地论一曰：‘有义明者以慧为性，慧能破闇故说为明。有义无碍善根为性，翻无明故。’大乘义章十四曰：‘知法显了故名为明。’[囗@又]真言之别名。真言能破烦恼之闇，故云明。又由口说云真言，由身现云明。又佛放光明于光中说故云明。演密钞一曰：‘明者明咒，真言之别称，梵语尾儞也，此译云明。破闇为义，梵语漫怛罗，此云真言，或名神咒。谓此真言能破众生烦恼闇障，义翻为明，咒即明故。’大日经疏十二曰：‘破除一切无明烦恼之闇故，名之为明。然明及真言义有差别，若心口出者名真言，从一切身分任运生者，名之为明也。’秘藏记本曰：‘陀罗尼者，佛放光光之中所说也，是故陀罗尼与明其义不异。’ 　　 
