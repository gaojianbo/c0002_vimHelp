(术语)小乘教中无祈祷之法，大乘显教中如金光明经仁王经虽有其意，而修法之仪轨不全备，独于大乘密教则全。其法随事千差万别，而要不过于四法。四法者，一息灾法，二增益法，三敬爱法，四调伏法(建立轨秘藏记)。佛菩萨明王诸天等各有本誓，应其本誓而修法，故感应不空，是谓之祈祷。案祈祷之法，本由古之吠陀而出。吠陀之第二名耶受Yajus，明祭祠祈祷之法。西域记二曰：‘二曰祠，谓享祭祈祷。’毗奈耶杂事四十七曰：‘为求子故，祈祷神祇。’ 　　 
