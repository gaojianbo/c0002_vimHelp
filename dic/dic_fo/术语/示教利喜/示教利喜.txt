(术语)智度论五十四所谓，示者为示人之好丑善不善，应行不应行也。如生死为丑，涅槃为好，分别三乘，分别六波罗蜜，如是等名示。教者言汝舍恶行善，是教也。利者谓未得善法之味故心则退没，为说法引导而言，汝于因时勿求果，汝今虽勤苦，然报出时得大利益，导之以利，故名为利。喜者谓随其所行赞叹之，使其心喜，若乐布施者赞叹布施，则喜，故名为喜。诸佛菩萨以庄严此四事说法也。法华经化城喻品曰：‘示教利喜，令发阿耨多罗三藐三菩提心。’ 　　 
