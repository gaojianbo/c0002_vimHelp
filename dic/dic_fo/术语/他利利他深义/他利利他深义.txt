(术语)净土论有‘菩萨如是修五门行。自利利他。速得成就阿耨多罗三藐三菩提故。’等语，昙鸾于论注释之曰：‘然核求其本阿弥陀如来为增上缘他利之与利他，谈有左右。若自佛而言，宜言利他。自众生而言，宜言他利。’盖不言自利他利，而言自利利他者，他利以众生得利益为主题，施利者之力难显，言利他，则表利众生之意，而显与力者。佛建大愿，自成佛而利益众生者，不可不谓为自利利他之意也。 　　 
