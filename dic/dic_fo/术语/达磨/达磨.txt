(术语)Dharma，又作达摩、达么、驮摩。译曰法。轨则之义，轨持之义也。义林章六本曰：‘达磨，名法。方广经云：轨则，名法。成唯识云：法谓轨持。能持自相轨生解故。涅槃经说：法，名不觉。[囗@又](人名)Bodhidharma，具名菩提达磨，译曰道法。南天竺之刹帝利种也。父王曰香至。磨为其第三子。本名菩提多罗。后遇二十七祖般若多罗，嗣法。改多罗曰达磨。梁普通元年泛海至广州。帝迎之到建业。问曰：朕即位以来，造寺写经有何功德？磨曰：无功德。帝曰：云何真功德？磨曰：净智妙圆，体自空寂，如是功德不可以世求。帝曰：如何是圣谛第一义？磨曰：廓然无圣。帝曰：对朕者谁？磨曰：不识。帝不悟。遂渡江之魏。乃后魏孝明正元元年也。止嵩山少林寺，终日壁观。号壁观婆罗门。孝明帝闻之，三召不起。后得慧可，付法并衣。付法偈曰：‘吾本来玆土，传法救迷情。一华开五叶，结果自然成。’又曰：此有楞伽经四卷，为如来极谈法要，今并付汝。梁大通二年寂，其年葬熊耳山，梁武帝制碑赞德，唐代宗谥曰圆觉大师。见传法正宗记五。 　　 
