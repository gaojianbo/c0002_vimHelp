(术语)未得真证以来，总名凡夫，此中分内外二种。得似解之位为内凡，未得似解之位为外凡。小乘以五停心、别相念处、总相念处，之三贤位为外凡。软、顶、忍、世第一法，之四善根位为内凡。大乘之行位，以十信之位为外凡，十住已上之三贤位为内凡。天台之六即，观行即以前为外凡，相似即为内凡。四教仪集注中曰：‘相似见理名内，未得似解名外。’又曰：‘渐见法性，心游理内，身居有漏，圣道未生，故名内凡。’大乘义章十七末曰：‘种性以上渐息缘故，内求真性，故名为内。’ 　　 
