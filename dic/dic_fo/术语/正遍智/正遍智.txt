(术语)梵语与正遍觉同。一译正遍知。真正遍知一切法也。智度论二曰：‘云何名三藐三佛陀，三藐名正，三名遍，佛名知，是言正遍知一切法。’涅槃经十八曰：‘云何正遍知，正名不颠倒，遍知者于四颠倒无不通达。’大乘义章二十曰：‘正遍知者明其解圆明。’又，梵语三藐三菩提，一译正遍知。注维摩经一曰：‘肇曰三藐三菩提，秦言正遍知。其道真正，无法不知，正遍知也。’ 　　 
