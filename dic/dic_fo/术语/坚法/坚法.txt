(术语)三种之坚法：身与命及财也。修道者得无极之身，无穷之命，无尽之财，名之曰坚法。维摩经菩萨品曰：‘当观五欲无常，以求善本，于身命财，而修坚法。’注曰：‘肇曰：坚法三坚法，身命财宝也。若忘身命弃财宝去封累而修道者，必获无极之身无穷之命无尽之财也。此三天地焚而不烧，劫数尽而不尽。故名坚法。’ 　　 
