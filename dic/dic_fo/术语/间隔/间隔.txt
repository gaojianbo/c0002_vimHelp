(术语)谓无始之间隔，一念之间隔等。乃真言宗之用语，根本无明之异名，不达法界平等之理而执差别之妄念也。由此差别之妄念而起贪嗔等之烦恼，造诸恶业，轮回于生死。一切生死之根本皆在此一念之间隔。此妄情为凡夫之自性，由无始而相续，故云无始之间隔。菩提心论有此名，起信论谓之根本无明。菩提心论曰：‘或为无始间隔，末能证于如来一切智智故。’辨惑指南二曰：‘一念间隔，顿有差别自他之念。杀生偷盗邪淫妄语等恶业皆从自爱疎他而起故，皆是无始间隔所作也。’ 　　 
