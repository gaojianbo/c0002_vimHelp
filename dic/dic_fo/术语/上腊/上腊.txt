(术语)腊字正书为腊字。原出于僧腊戒腊。出家受戒，竟一夏(夏期三月之安居)为一腊，竟二夏为二腊，因而数僧之年。谓生年曰世寿，谓出家受具后之年曰法腊。又僧中之席次，依此腊数而定高下，谓之腊次。僧史略曰：‘所言腊首，经律中，以七月十六日是比丘五分法身生来之岁首(从四月十六日始，至七月十五日终，谓之夏安居，又云雨安居，旧律也，新律从五月始)，则七月十五日是腊除也。比丘出俗，不以俗年为计，乃数其腊耳。’ 　　 
