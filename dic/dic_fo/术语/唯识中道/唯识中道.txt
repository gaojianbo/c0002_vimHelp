(术语)法相宗所立。一切万有，唯识所变，而非有非空之中道也。遍计所执者，以情有故为非空，以理无故为非有，依他起性者，以非有故为空，以似有故为有，圆成实性者，以真空故为非有，以妙有故为非空。就此一法上而论，非有非空之二义并存，是称一法中道。今三性对望而论，现于虚妄认识上之一切万法(即遍计所执之法)悉为虚妄之影像，而非实有之法，情有理无也。然自实之种子变现之依他起诸法，假令非常住实在而不可谓为无，如幻假有也。圆成实性之真如，真空妙有，其体空寂，真实圆满之实在也。一切诸法皆具此三性，故空有不可不断，是非有非空之中道也。此为三性对望之中道。 　　 
