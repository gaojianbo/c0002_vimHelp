(术语)虚空无相寂灭，能现一切之相，曼荼罗之体亦无相寂灭，能成一切之事，故托于虚空之喻，而称为大空曼荼罗。义释十三曰：‘喻如虚空非众生数而众生所依。(中略)一切众生依正作业皆由此成，滋益众生成种种事，不可以虚空能成一切事故便谓虚空有为有相。今此大空曼荼罗亦如是，毕竟清净而无所不有，寂住寂然而不空成就。’ 　　 
