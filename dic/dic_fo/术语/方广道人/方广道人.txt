(术语)小乘中附佛法之外道曰犊子道人，大乘中附佛法之外道曰方广道人。恶执大乘方广之空理，而堕于空见者也。智度论一曰：‘更有佛法中方广道人，言一切法不生不灭，空无所有，譬如兔角龟毛常无。’止观十曰：‘又方广道人，自以聪明读佛十喻。自作解云：不生不灭，如幻如化，空幻为宗。龙树斥云：非佛法方广所作，亦是邪人法也！’三论玄义曰：‘二学大乘者，为方广道人，执于邪空，不知假有，故失世谛。既执邪空，迷于正空，亦丧真矣。’ 　　 
