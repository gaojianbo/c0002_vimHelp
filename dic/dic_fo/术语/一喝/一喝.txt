(术语)喝为张口出叱叱之声也。禅家祖师为提撕人而用之。六祖门下二世法嗣，马祖道一，尝于其弟子百丈参之之时，振威一喝。他日百丈谓其门下曰：‘佛法不是小事，老僧昔再参，蒙马大师一喝，直得三日耳聋眼黑。’见传灯录六。碧岩八则评唱曰：‘德山棒，临济喝。’禅林句集坤曰：‘一喝大地震动，一棒须弥粉碎。’注曰‘赞临济德山句’盖盛用棒喝为德山临济已后之事。 　　 
