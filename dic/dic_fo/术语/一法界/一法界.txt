(术语)真如之理体也。界，为所依及所因之义。真如为生圣法之所依所因，故曰法界。唯一无二，故名一也。起信论曰：‘心真如者，即是一法界大总相法门体。’义记中本曰：‘一法界者，即无二真心，为一法界。此非算数之一，谓如理虚融，平等不二故，称为一，依生圣法故云法界，中边论云：法界者圣法因为义故，是故说法界，圣法依此境生，此中因义是界义故也。’ 　　 
