(术语)禅家之宗旨，不依经论文句，单传心印也。碧岩初则评唱曰：‘达磨遥观此土有大乘根机，遂泛海得得来，单传心印。’祖庭事苑曰：‘传法诸祖，初以三乘教乘兼行，后达磨祖师单传心印破执显宗。所谓教外别传不立文字，直指人心见性成佛。然不立文字失意者多矣，往往谓屏去文字以默坐为禅，斯实吾门之哑羊尔，且万法纷然。何止文字不立者哉？殊不知道犹通也。岂拘执于一隅哉，故即文字文字不可得。文字既尔余法亦然，所以为见性成佛也。岂待遣而后已。’ 　　 
