(术语)梵语吉隶舍Kle&sacute;a，贪欲嗔恚愚痴等诸惑，烦心恼身，谓为烦恼。智度论七曰：‘烦恼者，能令心烦能作恼故，名为烦恼。’同二十七曰：‘烦恼名，略说则三毒，广说则三界九十八使，是名烦恼。’注维摩经二曰：‘肇曰：七使九结恼乱众生，故名为烦恼。’止观八曰：‘烦恼是昏烦之法，恼乱心神。又与心作烦，令心得恼，即是见思利钝。’大乘义章五曰：‘劳乱之义，名曰烦恼。’唯识述记一本曰：‘烦是扰义，恼是乱义，扰乱有情故名烦恼。’梵语杂名曰：‘烦恼，吉隶舍。’ 　　 
