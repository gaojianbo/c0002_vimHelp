(术语)依起信论之意，则业转现之三细为不相应无明，智相等之六粗为相应无明。三细者未有心王心所之差别，至六粗始生心王与心所之差别也。起信论曰：‘言相应者，谓心念法异，依染净差别，而知相缘相同故。不相应义者，谓即心不觉，常无别异。’若依瑜伽唯识之意则意识为无明，与他之根本烦恼(贪嗔痴慢疑五恶见之十曰根本烦恼)，相应而起，谓之相应无明，于根本烦恼之中独起无明，谓之独头无明，又曰独行无明，不共无明。无明有发业润生之二大用，即依此无明也。见唯识述记五末，百法问答钞一。 　　 
