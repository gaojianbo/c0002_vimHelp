(术语)有垢真如，无垢真如之二真如也。自性清净之体，伏藏于烦恼之垢染，曰有垢真如，即在缠真如也。佛果所显之理体清净，而不覆于垢染，曰无垢真如，即出缠真如也。摄论谓为有垢真如，无垢真如。佛性论以在缠真如为有垢如，出缠真如为无垢如，染净两分之真如也。观经疏玄义分曰：‘无尘法界，凡圣齐圆。两垢如如，则普该于含识。’真谛译之摄论五曰：‘论曰：真实性亦有二种：一自性成就，释曰：谓有垢真如。二清净成就，释曰：谓无垢真如。’ 　　 
