(术语)梵名磨纳缚迦M&amacron;navaka，译曰儒童。童子之总称也。然有以为别称者。唯识述记一末曰：‘摩纳缚迦此云儒童。’[囗@又]谓孔子也。溧水县南七十五里，相传有儒童寺，本孔子祠。唐景福二年立。以孔子适楚经此。南唐改曰儒童寺。盖释氏有所谓造天地经云：宝历菩萨下生世间，曰伏羲。吉祥菩萨下生世间，曰女娲。摩诃迦叶，号曰老子。儒童菩萨，号曰孔子。复有清净法行经云：真丹国人难化。佛遣摩诃迦叶往，为老子。净光童子往，为孔子。又遣月明儒童往，为颜回。三弟子者出生其国。乃能从化。故唐杜嗣先有吉祥御宇，儒童衍教之说。见焦氏笔乘。参照次项。 　　 
