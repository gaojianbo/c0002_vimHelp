(术语)明作佛道法之一切经典也。佛计大小之根机，而说大小之二教。对于小机，说声闻缘觉之法，谓为小乘。对于大机，说六度之法，谓为大乘。灭后，弟子结集之，别大小二经，各为一藏。智度论谓为声闻藏，菩萨藏，或谓为三藏，摩诃衍藏者是也。就现流之经典言之。则四部之阿含经等为小乘经。华严般若等为大乘经。问：阿含中有说菩萨之行法者，而般若等诸经亦非无小乘之道法？答曰：于阿含说大法，欲使弟子之小机，仰信师之胜因胜果也。于诸大乘经列小法，欲使知法之胜劣也。非为欲各得其法，故互有无妨。 　　 
