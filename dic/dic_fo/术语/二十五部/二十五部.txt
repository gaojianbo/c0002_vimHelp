(术语)金刚界之五智为五部，五智互具五智。则为二十五部。秘藏记下曰：‘建立二十五部，如何五部即五智，一智所互具五智，所以成二十五部，如是展转有无量部。’且约阿閦佛言之，则阿閦佛为中台之法界体性智，萨王爱喜之四菩萨为其余之四智。更约金刚萨埵言之，则金刚萨埵为中台之法界体性智，欲触爱慢之四眷属为其余之四智。金刚界理趣会之曼荼罗是也。如是一一之法，皆具五智，则有无尽无数之意。故谓之无量部。 　　 
