(术语)旧云一种子。言不还向中一种之圣者，虽断欲界修惑八九品然犹有一品或二品之余残，更可受欲界之生者。俱舍论二十四曰：‘一间者，间谓间隔，彼余一生为间隔故，不证圆寂，或余一品欲修所断惑为间隔故，不得不还果，有一间者，说名一间。’玄应音义二十四曰：‘一间，梵言翳迦鼻至迦Ekav&imacron;cika，翳迦此云一，鼻至迦此云间，言有一间隙在，不得般涅槃也。旧云一种子者，梵言鼻豉迦Bijika，此言种，斯或译者不善梵言，或笔人不寻本语，致玆讹失也。’ 　　 
