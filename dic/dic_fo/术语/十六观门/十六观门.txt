(术语)十六观者，往生西方极乐之门户，故云十六观门。[囗@又]真言准于显教九次第定之须逆观，就无尽法界与无余众生界，立十六观门。无尽法界有八门：以一切心为一心(顺观)，以一心为一切心(逆观)，以一心为一心(三门)，以一切心为一切心(四门)，以一切门为一门(五门)，以一门为一切门(六门)，以一门为一门(七门)，以一切门为一切门(八门)，其中心以所入之体而名，门以能入之教而名。无余众生界有八门，如上。无尽法界为一法界门，而观诸佛法界。无余众生界为多法界，而观九界差别之迷境。出大日经疏三，演密钞四。 　　 
