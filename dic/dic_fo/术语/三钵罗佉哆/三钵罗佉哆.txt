(术语)Sa&mdotabv;pr&amacron;gata，译作善至，正至，时至。旧称僧跋。译作等施。于大众食前使维那唱此语，然后使大众食。南山旧律以之为施主对于众僧表白平等施意之语。义净新律，以此为消食毒之秘密语。行事钞下三之三曰：‘梵摩难经夫欲施者，皆应平心，不同大小，佛令阿难临饭说僧跋，僧跋者众僧饭皆平等。’同资持记曰：‘僧跋谓令食均一味，与前等供不同。’等供就行食之均等而言。僧跋就食味之均等而言。总言之，则等供亦僧跋也。寄归传一曰：‘其行食法，先下姜盐，姜乃一片两片，大如指大，盐则全匕半匕藉之以叶，其行盐者，合掌长跪在上座前，口唱三钵罗佉哆，译为善至，旧云僧跋者讹也。上座告白：平等行食。意道，供具善成食时复至。准其字义合当如是。然而佛与大众受他毒食，佛教令唱三钵罗佉哆，然后方食，所有毒药皆变成美味。以此言之，乃是秘密言词，未必目其善至。东西两音临时任道，并汾之地唱时至者颇有故实。’有部目得迦八曰：‘凡于众首为上座者，所有供养置在众前。先令一人执持饮食，或先行盐在上座前。曲身恭敬唱三钵罗佉哆，未唱已来不得受食。当知此言有大威力，辄违受食得恶作罪。’同注曰：‘三钵罗佉哆，译为正至，或为时至，或是密语神咒，能消毒故，昔云僧跋者讹也。佛教遣唱食前，今乃后称食遍，非直失本意，上座未免其[亿-音+(夫*夫)]，讹替多时，智者详用。’ 　　 
