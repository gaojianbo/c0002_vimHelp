(术语)忍者忍许之义，今谓信难信之理而不惑为忍。即施于所观之法而忍许也。依此忍许而离惑明理之智决定，谓之法智。故忍为断惑之位，属于因，智为证理之位，属于果。小乘之见道信忍欲界苦谛之理，谓之苦法忍，乃至信忍道谛之理，谓之道法忍。又大乘之菩萨于初地之见道信忍无生之理，谓之无生法忍，其他尚有种种之法忍。大经慧远疏曰：‘心安法名之为忍。’又生法二忍之一。忍耐自风雨寒暑饥渴等非情法来之苦难，亦云法忍。 　　 
