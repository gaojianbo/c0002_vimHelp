(术语)梵名须伽陀Sugata，译曰善逝，又曰好去。诸佛十号之一。十号之第一曰如来，第五曰善逝。如来者，乘如实之道而善来娑婆界之义，善逝者，如实去彼岸不再退没生死海之义，以此二名显来往自在之德。智度论二曰：‘佛一切智为大车，八正道行入涅槃，是名好去。’大乘义章二十末曰：‘言善逝者，此从德义以立其名。善者名好，逝者名去，如来好去，故名善逝。’菩萨持地经一曰：‘第一上升，永不复还，故名善逝。’(第一为涅槃)。 　　 
