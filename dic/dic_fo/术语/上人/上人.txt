(术语)上德之人也。佛家谓内有德智。外有胜行。在人之上。故名上人。晋时称释子多曰道人。至鲍明远始有秋日示休上人诗。能改斋漫录曰：‘唐人多以僧为上人，如杜子美已上人茅屋是也。’摩诃般若经曰：‘一心行阿耨菩提，心不散乱，是名上人。’十诵律曰：‘人有四种：一粗人，二浊人，三中间人，四上人。’释氏要览上曰：‘增一经云：夫人处世，有过能自改者名上人，律瓶沙王呼佛弟子为上人。’维摩经问疾品曰：‘文殊师利白佛：世尊彼上人者难为酬对。’思益经二曰：‘我等今来见佛并网明上人。’ 　　 
