(术语)十恶之一。沙弥律曰：‘在家五戒，惟制邪淫。出家十戒，全断淫欲。但干犯世间一切男女，悉名破戒。楞严载宝莲香比丘尼私行淫欲，自言淫欲非杀非偷，无有罪报。遂感身出猛火，生陷地狱。世人因欲，杀身亡家。出俗为僧，岂得更犯。生死根本欲为第一。故经云：淫泆而生，不如贞洁而死。噫，可不戒欤。’等不等观杂录一曰：‘经中淫字多从女旁，专指男女事也。今人欲依说文改从&DF-8E43;旁，书中淫字训义甚多，放也、溢也、甚也、邪也，经中专指男女事，故从女为妥。’ 　　 
