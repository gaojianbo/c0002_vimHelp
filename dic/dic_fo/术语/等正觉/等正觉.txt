(术语)梵语三藐三菩提，译曰等正觉，又三藐三佛陀，译曰等正觉者，遍知者。如来十号之第三(参照十号条)，觉即知也。觉知遍于一切，是遍也。觉知契于理，是正也。谓遍正觉知一切法也。又三世诸佛之觉知平等，故曰等，离邪妄故曰等。大经净影疏曰：‘等正觉者，余经中亦名正遍知也。正是理，于理究照，故名遍知。今言等者，是彼遍也。称理名等。正者，还是余经正也。言其觉者，是彼知也。’资持记下三之二曰：‘等正觉者，谓三世道同。正印简异邪妄。’ 　　 
