(术语)不还之圣者。有生般中般上流般三种。此三般又各有三种之别，谓之九种不还。见九种不还条。此中上流般之三种不分开之。总为一上流般，合前之六种，谓之七善士趣。其所以不别立之者。婆沙论一百十五谓中生之二种，各为一生中之差别。行相难知，故分之。上流般各受多生，其行易知，故不分之。其所以名之为善士趣者。趣，是行之义。其余有学，或行善，或行不善，唯此七种之不还，有行善，而无行不善者。且但行往上地而无还来。故特名为善士趣。见俱舍论二十四颂。 　　 
