(术语)佛以末代比丘起恶见，亡法身之慧命，为之说涅槃经，扶戒律而谈圆常之理，以为赎命之重宝，是曰涅槃之赎命。涅槃经十四说如人七宝，不出外用之，名之为藏，是人所以积此宝者，为未来故。所谓谷贵，贼来侵国，值遇恶王，用为赎命，得财难时，乃当出用。诸佛秘藏亦复如是。为未来世。诸恶比丘蓄不净物，为四众说，如来虽毕竟入涅槃，而为是等恶出现于世时灭此恶，说此经典。 　　 
