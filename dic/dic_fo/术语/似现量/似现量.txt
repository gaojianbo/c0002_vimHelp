(术语)于因明立现、比、非之三量，似现量、似比量为非量，似现量者，起分别心如见瓶衣等，作瓶衣之解，是不叶法之自相，故似现量而非现量，因之称为似现量。何则？以瓶衣为和合体之假法，非法之自相也。又比量者如见烟而比量有火是也。因明入正理论曰：‘有分别智于义异转名似现量，谓诸有智了瓶衣等分别而生，由彼于义不以自相为境界，故名似现量。’同疏一本曰：‘似现似比总入非量。’ 　　 
