(术语)见惑与修惑也。见道所断之理惑谓之见惑，修道所断之事惑谓之修惑。以见惑之故，不达于四谛之真理起种种之邪见；以修惑之故，作善恶之业而流转于三界。此断尽见修二惑，而证真理，出离三界。旧译家谓之见思见爱，新译家谓之见修。四教仪曰：‘见思惑，又云见修。’同集注中曰：‘见修，见惑见道所断，思惑修道所断，约能断位名所断惑也。’见见思条。 　　 
