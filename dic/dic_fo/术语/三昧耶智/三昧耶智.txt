(术语)在密教为佛智之称，此有总别二者：一、总名五佛之智，而解之则金刚智以平等之义而译为平等性智。不空译理趣经之三昧耶智，金刚智译理趣经以为平等性智也。又不空取本誓之义，译为誓智。谓此智如显教不许自得自证，必就灌顶佛受之。是佛之本誓也。不空译之理趣经曰：‘薄伽梵，成就特胜一切如来金刚加持三昧耶智，已得一切如来灌顶宝冠，为三界主。’金刚智之理趣经曰：‘薄伽梵，妙善成就如来金刚住持平等性智种种希有殊胜功德，已能善获一切如来无上法王灌顶宝冠，过三界。’不空之理趣释上曰：‘三昧耶智者誓也，亦曼荼罗也。勿令将来最上胜者不从师受，而专意自受者也。是故得知修最上乘必须师受三昧耶，然后可修行也。’二、别名于五智中之第三平等性智。金刚顶经一序：‘一切如来平等智三昧耶。’ 　　 
