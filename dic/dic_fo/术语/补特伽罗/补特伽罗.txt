(术语)Pudgala，又作富特伽罗，旧作福伽罗、补伽罗、富伽罗、弗伽罗、富特伽耶。旧译曰人，或众生。新译曰数取趣。数者，取五趣而轮回之义。唯识述记二本曰：‘补特伽罗，数取趣也。’玄应音义一曰：‘福伽罗，经论中或作富伽罗，或作富特伽耶。旧译云人。应云补特伽罗，此云数取趣也，言数数往来诸趣也。’同二十二曰：‘案梵本，补，此云数。特伽，此云取。罗，此云趣。云数取趣，谓数数往来诸趣也。旧亦作弗伽罗，翻名为人，言舍天阴入人阴，舍人阴入畜生阴，是也。’慧苑音义上曰：‘补伽罗，正云补特伽罗，此云数取趣。谓造集不息，数数取苦果也。’ 　　 
