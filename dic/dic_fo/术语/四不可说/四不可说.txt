(术语)涅槃经二十一就诸法之生与不生，说六句之不可说。曰：‘不生生不可说，生生亦不可说，生不生亦不可说，不生不生亦不可说，生亦不可说，不生亦不可说，以有因缘故可得说。’此中天台取四种之不可说，配于自家所判之四教：一生生不可说，藏教说能生之因缘，所生之诸法，俱为实有，故云生生。二生不生不可说，通教说能生所生之当体即空，故云生不生。三不生生不可说，别教说真如不生之理，生十界差别之事，故云不生生。四不生不生不可说，圆教说真如之理与十界之事无二，故云不生不生。此四者，皆云不可说者，则以此四教之理，但可以智证，不可言说，其理本来无说也。 　　 
