(术语)见思尘沙无明三惑融镕于一心之意。又曰同体三惑。止观辅行六之三所谓‘见思尚乃即是法性，岂有尘沙在见思外，岂有无明在二观后，三惑既即，三观必融。’是也。盖在别教，此三惑，其体各别，次第为隔历三观所破。而圆教则不然，唯就一惑之义用，有粗中细之别边，且不过分三惑。即迷于绝对之一理之一惑，粗分名为见思。细分名为尘沙，极细分名为无明。一惑即三惑，故起一惑，从而障三谛。粗分之见思，障真谛。细分之尘沙，障假谛。极细分之无明，障中道。然核其实，则为一心之三惑，故一见一思，其体无非法界，见思之外，别无尘沙无明之可见。且能破之三观，既融即于一心，则所破之三惑，亦自同时必破也。 　　 
