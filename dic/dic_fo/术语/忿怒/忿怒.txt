(术语)如不动尊现忿怒威猛相之尊体为忿怒。又谓之明王。凡诸佛菩萨皆有二轮身，一正法轮身，由所修之行愿所报得之真实身也。二教令轮身，由大悲而现威猛之相，奉行大日教令之明王身也。希麟音义六曰：‘案忿怒像，金刚顶瑜伽经云：诸佛菩萨，依二种轮现身有异。一者正法轮，现真实身，所修行愿报得身故。二者教令轮，现忿怒身，由起大悲现威猛故也。’秘密瑜伽学习捷图上曰：‘其忿怒者犹如奴仆也，诸轨之中多称明王，虽是奴仆奉行教敕即犹君王，故呼忿怒，亦名明王。’ 　　 
