(术语)即浮屠也。汉书霍去病传曰：‘收休屠祭天金人。颜注，金佛像是也。’汉武故事曰：‘毗邪王杀休屠王，以其众来降。得其金人之神，置之甘泉宫。金人皆长丈余，其祭不用牛羊，惟烧香礼拜。上使依其国俗祀之。’鱼豢魏略西夷传曰：‘哀帝元寿元年，博士弟子景卢，受大月氏王使伊存口传休屠经。’即今之佛经也。阮元曰：‘世言佛教始于后汉，而不知西汉即有其事。其初有休屠之称，后始称曰浮屠，或称佛图、佛陀，皆一音之转。’ 　　 
