(术语)梵曰木底Multi木叉。Mok&sdotblw;a译曰解脱。离缚而得自在之义。解惑业之系缚，脱三界之苦果也。注维摩经一曰：‘肇曰：纵任无碍，尘累不能拘，解脱也。’唯识述记一本曰：‘解谓离缚，脱谓自在。’华严大疏五曰：‘言解脱者，谓作用自在。’顿悟入道要门论上曰：‘问欲修何法，即得解脱？答：唯有顿悟一门，即得解脱。云何顿悟？答：顿者，顿除妄念。悟者，悟无所得。’又曰：‘但无忧憎心，即是二性空。二性空者，自然解脱也。’又曰：‘云何解脱心？答无解脱心，亦无无解脱心，即名真解脱也。’传心法要下曰：‘前际无去，今际无住，后际无来。安然端坐，任运不拘，方名解脱。’[囗@又]涅槃之别称。以涅槃之体，离一切之系缚故也。唯识述记一本曰：‘言解脱者，体即圆寂。由烦恼障缚诸有情恒处生死，证圆寂已能离彼缚，立解脱名。’俱舍论十八曰：‘解脱涅槃，亦名无上。’大乘义章二曰：‘涅槃果德，绝缚名脱。’同十八曰：‘言解脱者，自体无累，名为解脱。又免羁缚，亦曰解脱。’梵语杂名曰：‘解脱，梵语木底。’[囗@又]禅定之别称。如三解脱，八解脱，不思议解脱。脱缚自在者禅定之德也。大乘义章十三曰：‘八解脱者，名为解脱绝下缚故。’注维摩经一曰：‘什曰：亦名三昧，亦名神足。或令修短改度或巨细相容，变化随意，于法自在，故名解脱。’[囗@又]五分法身之一。 　　 
