(术语)禅道至难，险如鸟道，鸟道者地名也，又至道寥廓，如空中鸟迹也，洞山录曰：‘我有三路接人，鸟道玄路展手。’玄中铭序曰：‘寄鸟道而寥空，以玄路而该括，然虽空体寂然，不乖群动。’同铭曰：‘举足下足，鸟道无殊，坐卧经行，莫非玄路。’祖庭事苑四曰：‘鸟道犹虚空也。’南中入志曰：‘鸟道四百里，以其险绝兽尚无蹊，特上有飞鸟之道。’李白诗曰：‘西当太白有鸟道。’ 　　 
