(地名)又云无热恼池。梵名阿耨达池Anavatapta又，Anavadatta，在香山之南，大雪山之北，周匝八百里，赡部洲之中心也。住于此之龙王，名阿耨达龙王。俱舍论十一曰：‘大雪山北有香醉山，雪北香南有大池水，名无热恼。出四大河：一殑伽河，二信度河，三徙多河，四缚刍河。无热恼池纵横正等，面各五十踰缮那量，八功德水盈满其中，非得通人无由能至。’西域记一曰：‘赡部洲之中地者，阿那婆答多池也，唐言无热恼，旧曰阿耨多池，讹也。在香山之南大雪山之北，周八百里矣。’ 　　 
