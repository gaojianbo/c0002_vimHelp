(地名)Udy&amacron;na，又曰乌杖那，乌苌，邬荼，乌孙，乌儞也曩等。国名。西域记二曰：‘乌仗那国，唐言苑，昔轮王之苑囿也。旧云乌孙场，或曰乌茶，皆讹。北印度境。’开元录六曰：‘乌苌国，正音应云邬荼。’慈恩传二曰：‘乌仗那，旧称乌长，讹也。’梵语杂名曰：‘乌儞也曩。’在北印度境，周五千余里，山谷相属，崇重佛法，敬信大乘。如来昔为哥利王，割截肢体，为尸毗王舍身于鹰等之遗迹皆在此国。见西域记三。即今之Yasefzay也。 　　 
