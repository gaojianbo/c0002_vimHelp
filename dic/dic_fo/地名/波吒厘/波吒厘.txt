(地名)P&amacron;&tdotblw;aliputra，又作波吒厘子，波吒利弗，波吒罗，波吒梨耶，波罗利弗多罗，巴连弗。本为树名。遂以名城，摩竭陀国之帝都也。初云拘苏摩补罗城，后改名波吒厘子城，以此城为波吒厘树之神子而筑也。阿输迦王于是建都。西域记曰：‘昔者人寿无量岁时，号拘苏摩补罗城(Ku&sacute;&amacron;g&amacron;rapura巴Kusumapura)(唐言香花宫城)，王宫花多，故以名焉。逮人寿数千岁，更名波吒厘子城(旧曰巴连弗邑，讹也)。’玄应音义二十五曰：‘波吒厘，亦云波吒梨耶，旧言巴连弗，讹也。是一华树名，因此花树以目城。’智度论三曰：‘佛涅槃后，阿阇世王以人民转少故舍王舍大城，其边更作一小城，广长一由旬，名波罗利弗多罗。’宗轮论述记曰：‘波吒厘子城者，波吒厘者，树名也。子者，树之儿也。城因树儿以立，故名波吒厘子。’慧琳音义十曰：‘波吒罗国，亦波吒厘。’善见律一曰：‘波吒利弗国阿育王。’ 　　 
