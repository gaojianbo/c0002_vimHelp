(地名)梵名伽耶Gay&amacron;，竭夷。讹略也，具名羯阇尸利沙Gaya(ja)&sacute;irsa，译作象头。有二处，一在灵鹫山北三四里，同一界内，提婆于此行破僧罪。二在尼连禅河傍，佛度三迦叶之所。俱舍光记十八曰：‘羯阇尸利沙山，此云象头山，山顶如象头，故以名焉。在鹫峰山北可三五里，同一界内，天授住彼而破僧故。旧云伽耶山者，讹也。以羯阇之与伽耶音相近，故谬传尔。然西方别有伽耶山，去鹫峰山一百五十余里，非同一界，非破僧处。’法华文句一曰：‘伽耶，亦羯夷，亦象。’十二游经曰：‘四年象头山上为龙鬼神说法。’魏菩提留支译之伽耶山顶经，隋毗尼多流支译为象头精舍经。 　　 
