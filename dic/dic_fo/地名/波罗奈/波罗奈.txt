(地名)V&amacron;ra&ndotblw;asi，又作波罗捺，波罗奈斯，婆罗痆斯，婆罗捺写。国名。译作江绕，因在恒河之流域故也。鹿野园在此中今为Benares。玄应音义二十一曰：‘波罗痆斯，拏黠反，旧言波罗奈，或作波罗奈斯，又作婆罗捺写。皆一也。’同二十三曰：‘婆罗痆，女黠切，国名也。旧云波罗奈，译云江绕城。’西域记六曰：‘波罗痆(女黠反)斯国，旧曰波罗奈国，讹也。中印度境。’法华义疏四曰：‘波罗捺，此云鹿林。又翻为绕河城，城有水绕。今谓波罗捺，是其通处，鹿林是其别处。’毗婆沙论一百八十三曰：‘何故名婆罗痆斯？答：此是河。去其不远造立王城，是故是城亦名婆罗痆斯。’十二游经曰：‘波罗奈，此云鹿野，一名诸佛国。’法华科注曰：‘婆罗痆斯国都城东北有河，同名婆罗痆河，河东北十余里，至鹿野伽蓝，其侧大林名施鹿林，亦鹿苑。’ 　　 
