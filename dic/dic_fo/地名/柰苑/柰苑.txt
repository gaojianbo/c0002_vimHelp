(地名)梵语庵罗&Amacron;mra，旧译曰柰。柰苑，即庵罗树园也。说维摩经之处也。维摩经佛国品曰：‘一时佛在毗耶离庵树罗园。’玄应音义八曰：‘庵罗果，形似梨。(中略)旧译云柰，应误也。’鸡跖集曰：‘昔西域国有柰树生果，果生有一女子，王收为妃。女乃以苑地施佛为伽蓝，故曰柰苑。’慈恩寺三藏传序曰：‘轻万死以涉葱河，重一言而之柰苑。’今称佛寺曰柰苑。本此。[囗@又](杂名)释法秀植柰树于其禅居，以为寺阁之别称。释氏要览上曰：‘大唐内典录云：罽宾禅师法秀初至炖煌，立禅阁于闲旷地，植柰千株，趍者如云。’ 　　 
