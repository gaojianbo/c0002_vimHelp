(地名)梵名瞿室[饥-几+夌]伽Gosri&ndotabv;ga，又译牛角山。在新疆和阗市南十三里。西域记第十二所谓：‘王城西南二十余里，有瞿室[饥-几+夌]伽山，唐言牛角。山峰两起，岩隒四绝。于崖谷间建一伽蓝，其中佛像，时放光明。昔如来曾至此处，为诸天人略说法要，悬记此地当建国土，敬崇遗法，遵习大乘’是也。大集经第四十五所谓：‘复以阎浮提于阗国中水河岸上牛头山边近河岸侧瞿摩娑罗香大圣人支提住处，付属吃利呵婆达多龙王，令守护供养。(中略)如来今以于阗国牛角峰山瞿摩娑罗干陀牟尼大支提处付嘱我。’与之相合。旧华严经菩萨住处品有曰：‘边夷国土，有菩萨住处，名牛头山。’新华严经第三十二有曰：‘疏勒国有一住处，名牛头山。’疏勒于阗，地虽不同，然境域相近，恐即一山也。[囗@又]在江苏江宁南三十里。双峰对峙，宛如牛角，故名。又称双峰，天阙，破头山。后世呼为牛首山。相传梁武帝曾于此建精舍，古来高僧驻锡者不少。华严探玄记第十五所谓：‘润州江南有牛头山，彼中现有佛窟寺，又有四辟支佛影，时时出现’者。即是也。唐贞观中，法融禅师于(幽栖寺)北岩石室，闻四祖道信之教，后在此地振宗风。为所谓牛头禅之一派。日本传教大师传入日本之禅即其法流也。又见景德传灯录四，祖庭事苑一，五灯会元四等。 　　 
