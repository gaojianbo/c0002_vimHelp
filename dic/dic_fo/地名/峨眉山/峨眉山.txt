(地名)四大名山之一。在四川峨眉县西。两山相对如蛾眉，故有此称。一名大峨山，与中峨小峨相连故，合称三峨。周回千里，有石龛一百二十，大小洞四十。山顶有寺号光相寺。为普贤菩萨示现之灵场，因而著名。方舆记所谓：‘自白水经八十四盘山，径如线，登跻六十里而至寺’是也。五杂俎四曰：‘峨眉山虽六月，必具单夹絮衣而登。其下时犹炎暑，至半山则御夹衣，绝顶即着絮，过十月则不可登，道为雪封，且寒甚也。’明一统志七十一曰：‘峨眉山在州城南二百里，来自岷山。连冈叠嶂，延袤三百里，至此突起三峰。其二峰对峙，宛若峨眉。自州望之，又如人之拱揖于前。宋宋白诗：不知立处高多少只星辰在下头。’ 　　 
