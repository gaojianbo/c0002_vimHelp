(地名)梵音G&rdotblw;dhrak&umacron;&tdotblw;a。耆阇崛者巴利音Gijjak&umacron;&tdotblw;a。又曰伊沙堀，揭梨驮罗鸠胝，姞栗陀罗矩吒。山名。译曰鹫头，鹫峰，灵鹫。山顶似鹫，又山中鹫多，故名。在中印度摩揭陀国王舍城之东北，释尊说法之地。智度论三曰：‘是山顶似鹫，王舍城人，见其似鹫故，共传言鹫头山，因名之为鹫头山。复次王舍城南，尸陀林中，多诸死人，诸鹫常来啖之，还在山顶，时人便名鹫头山。此山五山中最高大，多好林水，圣人住处。’法华文句一上曰：‘耆阇崛山，此翻灵鹫，亦曰鹫头，云狼迹。’玄应音义六曰：‘耆阇崛山，或言伊沙堀山，或言揭梨驮罗鸠胝山，若讹也。正言姞栗陀罗矩吒山，此翻云鹫台，又云鹫峰。言此山既栖鹫鸟，又类高台也。旧译云鹫头，或云鹫峰者，一义也。’西域记九曰：‘如来御世，垂五十年，多居此山，广说妙法。’翻梵语曰：‘耆阇崛，应云耆阇崛多。译曰：耆阇，鹫。崛多，头。’ 　　 
