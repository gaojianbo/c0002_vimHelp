(地名)Ka&sacute;mira，新称迦湿弥罗，羯湿弭罗，迦叶弥罗。旧称罽宾。国名。在印土之西北境。西域记三曰：‘迦湿弥罗国，旧曰罽宾，讹也。北印度境，周七千余里，四境负山，山极峭峻。虽有门径，而复隘狭。自古邻敌，无能攻伐。国大都城，西临大河。南北十二里，东西四五里。宜稼稷，多花果。出龙种马及郁金香，火珠药草。气宇寒劲，多雪少风。服毛褐，衣白氎。’希麟音义一曰：‘罽宾西域国名，或云个湿蜜罗，亦云迦叶弥罗，皆梵语讹转也。正云羯湿弭罗，此翻为阿谁入。’贞元录十七曰：‘迦毕试国，罽宾，讹也。’梵语杂名曰：‘罽宾，梵，劫比舍也。’ 　　 
