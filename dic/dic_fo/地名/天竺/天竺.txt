(地名)印度之古称。西域记曰：‘天竺之称，异议纠纷。旧云身毒，或云贤豆。今从正音，宜云印度。’玄应音义曰：‘竺今作笃，或言身毒，或言贤豆，皆讹也，正言印度。印度名月。一说云：贤豆本名因陀罗婆他那，此云主处，谓天帝也。’希麟音义曰：‘竺音笃，或云身毒，或云贤豆，或云印度，皆讹。正云印特伽罗，此云月。’[囗@又](山名)在浙江杭州灵隐山飞来峰之南，分上中下三竺。有三天竺寺，三面阻山，中路直辟，若函谷然。长松夹道，唐刺史袁仁敬所植，凡九里，名九里松山，即此。[囗@又](寺名)在浙江杭州。寺有三：一在飞来峰南，曰下天竺寺。一在稽留峰北，曰中天竺寺。均隋建。一在北高峰麓，曰上天竺寺，吴越建。 　　 
