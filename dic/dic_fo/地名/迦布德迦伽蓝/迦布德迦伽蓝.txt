(地名)Kapotakasa&mdotabv;gh&amacron;r&amacron;ma，西域记九曰：‘迦布德迦(唐言鸽也)，伽蓝。昔佛于诸大众，一宿说法。佛说法时，有罗者。于此林中，网捕羽族，经日不获。遂作是言：我惟薄福，恒为弊事。来至佛处。扬言唱曰：今日如来，于此说法。我今网捕都无所得，妻孥饥饿，其计安在？如来告曰：汝当蕴火，当与汝食。如来是时，化作大鸽，投火而死。罗者持归，妻孥共食。其后重往佛所，如来方便摄化，罗者闻法悔过。自斯舍家修学，便证圣果，因名所建为鸽伽蓝。’此精舍名之因缘，别有一说，见鸽园条。 　　 
