(地名)即鹿野园。在迦尸国。法显佛国记曰：‘复顺恒水西行十二由延，到迦尸国波罗捺城之东北十里许，得仙人鹿野苑精舍。此苑本有辟支佛住，常有野鹿栖宿。世尊将成道，诸天于空中唱言：白净王子出家学道，却后七日当成。辟支佛闻已，即取泥洹，故名此处为仙人鹿野苑。世尊成道以后，人于此处起精舍。’ 　　 
