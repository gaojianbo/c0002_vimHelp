(地名)释翅[捘-ㄙ+穴]，此云能也。迦维罗卫，此云赤泽。总谓能仁住处赤泽城也。鼻奈耶云：释翅[捘-ㄙ+穴]者，释种也。迦维罗卫，亦云迦毗罗卫，又翻赤泽，又翻黄头。尼拘律如大房戒释。此园在赤泽城南三四里。是释迦如来成等正觉已，还国见父王，为说法处。时净饭王知佛不住王宫。即于此园造大寺院。如只陀林等无有异。迎佛归国。于此而住。佛即于此度八王子及五百释种出家入道。八王子者，除第九优婆离是也。 　　 
