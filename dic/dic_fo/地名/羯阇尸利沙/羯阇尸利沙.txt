(地名)Gaja&sacute;ir&sdotblw;a，又作揭阇尸利沙。山名。译曰象头山。旧称伽耶，伽种。有二处：一在灵鹫山附近，提婆成破僧罪之处。一在佛成道处附近。俱舍光记十八曰：‘羯阇尸利沙山，此云象头山。山顶如象头，故以名焉。去鹫峰山北可三四里，同一界内。天授住彼，而破僧。(中略)旧云伽耶山者讹也，以羯阇之与伽耶音相近故，故谬传尔。然西方别有伽耶山，去鹫峰山一百五十余里，非同一界，非破僧处。’开宗记九末曰：‘伽种山名，文中错举。应言揭阇尸利沙山，此云象头，以山顶似象头故。此山在鹫峰山北，可三四里，同一界内。(中略)文言伽种者，梵音相似也，但以译人谬错故耳。然彼实有伽种山，此山在鹫峰山东北可一百五十余里，非同一界，岂得破僧。’见伽耶山条。 　　 
