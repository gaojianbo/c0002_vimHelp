(地名)巴Vebh&amacron;ra－guh&amacron;，梵Vaibh&amacron;ra，又作卑钵罗窟，宾钵罗窟。以窟上有毕钵罗树繁生，故名，或言毕钵罗为大迦叶名(父母祈树神而生，故名，又迦叶所居之窟，故名毕钵罗窟，此虽古释，然非也)，在摩竭陀国王舍城竹林精舍之西，大迦叶结集三藏处也。付法藏传一曰：‘迦叶辞如来往耆阇崛山宾钵罗窟。’佛祖统纪四曰：‘如来灭后，于毕钵罗窟立三座部主结为三藏。’更有一处。西域记九曰：‘温泉西有卑钵罗石窟，世尊在昔恒居其中，后壁洞穴，是阿素洛宫也。习定比丘多居此室。’法显传一曰：‘南山西行三百步，有一石室，名宾波罗窟。佛食后常于是座禅，又西行五六里，山地阴中有一石室，名车帝。佛泥洹后，五百阿罗汉结集经处。’ 　　 
