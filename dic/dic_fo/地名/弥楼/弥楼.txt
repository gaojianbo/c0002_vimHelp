(地名)山名。译曰高山，光山。或谓与须弥山一体。或谓为别体。依法华经则为别山也。法华嘉祥疏十一曰：‘弥楼山此云高山，又云光山。’慧琳音义十五曰：‘弥楼山即须弥楼山也，皆梵语讹转也，唐云妙高山，或云妙光山。’大部补注十曰：‘有人谓弥楼，此云光明山，即七金山也，金色光明故云耳。若准第一义法胜经云：须弥楼山，则弥楼山是须弥山也。如新俱舍云苏迷卢山，旧译俱舍，其须弥山亦云弥据山，是则梵音有楚夏耳。若据今文(法华经)下句自云须弥铁园，是则弥楼须弥有异。’以同一为正。 　　 
