(地名)Kapilavastu，又作迦维，迦维罗阅，迦维罗越，迦毗罗，迦毗罗婆，迦比罗皤窣都，迦毗罗皤窣都，迦夷罗，迦维罗卫，迦比罗婆修斗，迦随罗卫，迦尾攞缚娑多，劫比罗伐窣堵等。城名。悉多太子之生处。释迦谱六曰：‘迦维罗阅城，晋言妙德。’本行集经二十四曰：‘迦毗罗婆苏都，隋言黄头居处。’十二游经曰：‘迦维罗越，此言妙德。’慧苑音义下曰：‘迦毗罗城，具云迦比罗皤窣都。言迦比罗者，此云黄色也。皤窣都者，所依处也。谓上古有黄头仙人，依此处修道，故因名也。’百论疏一上曰：‘迦夷罗者，云赤泽国也。’石壁之梵网经疏上曰：‘迦夷罗国，正云劫比罗伐窣堵也。此云黄发仙人住处，即是白净王等兄弟四人所住之处。本是彼仙住处，因立城名，今为国号耳。’慧琳音义一曰：‘迦维，梵语讹略也，正言劫毗罗伐窣睹城。佛下生之处也。’西域记六曰：‘劫比罗伐窣堵国，旧曰迦毗罗卫，讹也。’慧琳音义十曰：‘迦毗罗卫国，即如来下生之地，净饭王所治之境界。’智度论三十三曰：‘迦毗罗婆城。’ 　　 
