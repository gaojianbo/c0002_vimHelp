(地名)在赡部洲之中心，香山之南，大雪山之北。周八百里，金银琉璃。颇黎饰其岸，金沙弥漫，清波皎镜，八地菩萨以愿力之故，化为龙王，中有潜宅，出清泠水供给赡部洲。见西域记一。按喜马拉亚山之佛母岭，高出海岸一万五千五百尺处，有一湖名玛那萨罗华，即阿耨达池也。殑伽，信度，缚刍，徙多，四河出焉。佛典载，此湖之水。自山谷间曲折流出，分为四大河，一河中有黄金，一河中有金刚石，一河中有红宝石，一河中有琉璃是也。并谓湖中莲花甚多，实则并非莲花，乃是一种小草。近时瑞典人海丁，游历西藏。言喀拉山之东南。有玛拉萨罗瓦湖。即阿耨达池。其湖为淡水湖。无出口。潜流地中。为恒河之源。恒河。即殑伽河也。 　　 
