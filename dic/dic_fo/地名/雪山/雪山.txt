(地名)印度之北境有高耸大山，千古顶雪，故云雪山。梵语Him&amacron;laya。译曰雪藏。涅槃经二十七曰：‘雪山有草，名为忍辱。牛若食者，则出醍醐。’唐书西域传曰：‘北天竺距雪山，圜抱如壁。南有谷，通为国门。’同注曰：‘长春真人西游记，过大雪山，积雪甚高。马上举鞭测之，犹未及其半。又曰：由他路回，遂历大山，山有石门，望如削蜡。有巨石横其上，若桥焉。’外国史略曰：‘印度北连雪山，称曰希马拉雅山，与西藏交界，希马拉雅山高于海面二万九千尺。’ 　　 
