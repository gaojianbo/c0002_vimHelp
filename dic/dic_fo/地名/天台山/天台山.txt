(地名)在浙江省台州天台县之西，仙霞岭脉之东支也。形势高大，西南接括苍雁荡，西北接四明金华，蜿蜒东海滨，如衣之有缘。隋智者大师依此山而开辟一宗，因之有天台宗之名。观音玄义记一曰：‘天台山者即大师栖身入寂之所。’辅行一曰：‘台者星名，其地分野应天三台，故以名焉。’大明一统志四十七曰：‘天台山在天台县西一百一十里，道书是山上应台星，超然秀出。有八重视之如一帆，高一万八千丈，周回八百里。’ 　　 
