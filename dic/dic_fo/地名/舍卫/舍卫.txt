(地名)&Sacute;r&amacron;vast&imacron;，本城名，后以为国号。其国本名为憍萨罗国，为别于南方之憍萨罗国，故以城名为国号。新作室罗伐，室罗伐悉底。译曰闻者，闻物，丰德，好道等。以此城多出名声之人，多生胜物故也。又有别名曰舍婆提城，尸罗跋提，舍罗婆悉帝夜城。佛在世时。波斯匿王居于此。城内有祇园精舍。其地即今印度西北部拉普的Rahti，河南岸之Rapetmapet，在乌德之东，尼泊尔之南。天台金刚般若疏曰：‘舍卫，名闻物国，胜物多出此境。嘉名远振诸国，故名闻物。又舍婆提者，昔有二仙。弟名舍婆，此云幼小。兄名阿跋提，此云不可害。合此二人以名城也。’玄应音义三曰：‘舍卫国，云无物不有国，或言舍婆提城，或言舍罗婆悉帝夜城，讹也。正言室罗伐国，此译云闻者城，法镜经云闻物国。善见律云：舍卫是人名。昔有人居住此地，往古有王，见此地好，故乞立为国。以此人名，号舍卫国。一名多有国，言有聪明智慧人，及诸国珍奇皆归此国也。’胜鬘宝窟上本曰：‘舍卫国，真谛三藏云：彼国正音，应云奢罗摩死底，此言好名闻国。昔有仙人好名闻，在此中住。从仙人作名，故云好名闻国也。从来旧翻为闻物国，此多出好物，远闻诸国，故名闻物国。十二游经云：无物不有，胜于余处也。’弥勒上生经疏上曰：‘梵言室罗伐悉底，言舍卫者，讹略也。此中印度境，憍萨罗国之都城名。为别南憍萨罗国，故以都城为国之称。真谛法师云：昔有兄弟二人，一名舍婆，二名婆提。故彼所翻金刚般若，云在舍婆提城。兄弟二人于此习仙，获而果遂，城因此号名舍婆提。今新解云：应云丰德城，一具财物，二妙欲境，三饶多闻，四丰解脱，国丰四德，故以名焉。’梵语杂名曰：‘舍卫，室啰缚悉地。’参照舍卫城条。 　　 
