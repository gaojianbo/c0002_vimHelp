(地名)又云帝释窟。在摩伽陀，帝释尝于此请问疑事于佛，佛演释之，即佛说帝释所问经是也。弥勒菩萨今在窟中。西域记九曰：‘因陀罗势罗窭诃山，唐言帝释窟，其山岩谷杳冥，花林蓊郁。岭有两峰岌然突起，西方南岩间有大石室，广而不高，昔如来尝于中止。时天帝释以四十二疑事画石请问，佛为演释，其迹犹在。’帝释岩秘密成就仪轨曰：‘摩伽陀国，庵没罗聚落北，韦提希山有帝释岩。而彼岩中有九十九宫，(中略)慈氏菩萨今现在彼入三摩地，名最上庄严。’帝释所问经曰：‘尔时帝释天王，闻佛在摩伽陀国毗提呬山帝释岩中。’梵Indra&sdotabv;il&amacron;guh&amacron;。 　　 
