(地名)善见律六曰：‘时毗舍离王，将诸妓女，入山游戏。王时疲倦，眠一树下。伎女左右，四散走戏。时树下窟中，有大毒蛇，闻王酒气，出欲螫王。树上有鼠，从上来下，鸣唤觉王，蛇即还缩。(中略)王自念言：我今复活，由鼠之恩。王便思惟，欲报鼠恩。时山边有村，王即命村中，自今以后，我之禄限，悉回供鼠。因此鼠故，即号此村，名为迦兰陀村。’ 　　 
