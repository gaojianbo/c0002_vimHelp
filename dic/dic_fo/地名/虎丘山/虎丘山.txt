(地名)在江苏省苏州。又称海涌山，或名武丘。东晋太和三年桓温主簿王珣及其弟珉，舍宅为寺，名虎丘寺。竺道壹，竺道生，昙谛，岌法师等，相次入山，以讲经为事，梁僧若，隋智聚，唐慧严，僧瑗，齐翰等，亦住此。宋以后，多为禅僧挂锡之所，及绍隆来住，众僧云集，道声大扬，遂成虎丘一派。其后枯椿昙，东山道源等，绍继遗音，以鼓扬禅风。见梁高僧传，续高僧传，宋高僧传等。 　　 
