(地名)Kurun，又云Urgya　Kuren，蒙古喇嘛教之中心地，去长城北六百里，在土拉Tula河岸。市区分为蒙古人汉人二住所，商业繁盛，人口凡三万。其大半为喇嘛教徒也。蒙古区有巨大圆形之佛堂。其结构甚壮丽，屋上总以金箔装饰，炯炯眩人目。又有喇嘛胡土克图之宫殿。其外观虽无异佛殿，然华美壮大，遥有所胜。胡土克图，位亚达赖班禅二大喇嘛，而有威灵，蒙古人大尊崇之，以此地为次于西藏拉萨之灵地。故每年夏季，由蒙古诸部来礼拜者辐辏云。 　　 
