(地名)又曰罗阅耆，罗阅，罗越，罗阅只迦罗，罗阅揭黎醯，啰惹讫哩呬R&amacron;jag&rdotblw;ha等。摩竭陀国王舍城之梵名也。法华文句一曰：‘王舍城者，天竺称罗阅只伽罗，罗阅只此云王舍，伽罗此云城。’十二游经曰：‘罗阅只，此言王舍城。’善见律十七曰：‘罗阅城，王舍城，摩竭国。此三义一名异，汉言王舍城。罗阅城是外国音，罗者言王，阅者言舍，故言罗阅城也。摩竭者此是外国音也，摩竭者是初国名耳。’玄应音义三曰：‘罗阅，案阿阇世王经云：罗阅只晋言王舍城，以应讹也。正言罗阅揭黎醯，罗阅义是料理，以王代之，谓能料理人民也。揭黎醯此云舍中，总名王舍城，在摩伽陀国中城名也。’梵语杂名曰：‘王舍梵名，啰惹讫哩呬。’ 　　 
