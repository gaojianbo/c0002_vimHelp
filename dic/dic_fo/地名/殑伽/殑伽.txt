(地名)又云强伽、弶伽、恒伽、恒架Ga&ndotabv;g&amacron;，译日天堂来，以其原从高处神堂而来也。印度东北之大河名。为印度三大河之一、发源于雪山之南部，合大小无数之支流而东南奔流五百里，与蒲拉买普笃罗河共流入印度洋，其流域一带之地，即所谓恒河之平原，四境开阔，交通八达，且地味极为丰饶，故古来起于印度之几多君主，其都城皆以此川流而定，数千年来印度文明之中心也。佛教勿论，即其他之宗教与哲学，亦起于此流域。因此印度人视此河极为神圣，遂至以河名直为神名。西域记一曰：‘殑伽河，旧曰恒河，又曰恒伽，讹也。’玄应音义八曰：‘强伽，旧名恒河是也。亦名殑伽，从阿耨大池东面象口流出，入东海，其砂细与水同流也。’此所以经中有恒河沙数诸佛之譬喻语也。同二十四曰：‘殑伽河，诸经论中或作恒河，或言恒伽河，亦云恒迦河，或作强伽河，皆讹也。此河从无热恼池东面象口而出，流入东海。旧译云天堂来，以彼外书云本入摩醯首罗天顶从耳中出流在地上，以天化身在雪山顶故作是说。见从高处而来，故云天堂来也。’俱舍光记五曰：‘殑耆，是河神名。若女声中呼名殑耆，若男声中呼名殑伽，旧曰恒河，讹也。’可洪音义一曰：‘恒伽，大般若经作殑伽天女是也。’此所以以其河水为神圣，而生浴于此水者，得去一切罪污之思想也。药师本愿经作‘弶伽’。 　　 
