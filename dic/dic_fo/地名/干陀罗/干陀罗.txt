(地名)Gandh&amacron;ra，又作健驮逻、犍陀罗、干陀、干陀卫、干陀越。译曰持地、香行、香遍、香净、香洁等。国名。西域记二曰：‘健驮逻国。旧曰干陀卫，讹也，北印度境。’慧苑音义下曰：‘干陀罗国，此云持地国，谓昔此国多有道果圣贤。住持其境，不为他国侵害也。又云：干陀是香，罗谓陀罗，此云遍也。言遍此国内多生香气之花，故名香遍国。其国在中印度北，北印度南，二界中间也。’玄应音义三曰：‘干陀越国，应云干陀婆那，此译云香林。明度经云香净国。同一也。’次下曰：‘香净，梵言干陀越，或作健。案阿阇世王女经，云干陀、云香洁，一云香风国也。’阿阇世王女经曰：‘犍陀诃刹土，汉言香洁国。’即今此地尚有有古时大乘流行之形迹，加以古来为印度与希腊交通之冲，西历纪元前后所制作极精好之佛像亦有发见者。美术，建筑学上最有名者也。[囗@又]山名。四阿含暮抄下曰：‘犍陀罗，此云持天地山。’[囗@又](植物)树名，略名干陀。宝楼阁经中曰：‘若以干陀啰树香和白芥子油伏一切龙。’注曰：‘干陀啰树香，安息香也。’见健陀条。[囗@又](杂名)色名。名义集三曰：‘干陀罗，或劫宾那，此云黄色。’见健陀条。 　　 
