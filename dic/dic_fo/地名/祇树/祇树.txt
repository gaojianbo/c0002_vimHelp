(地名)只陀太子之树林，略名祇树。是太子供养佛者。只陀林，祇洹林，祇洹饭那，只哆槃那皆同。新称誓多林。慧琳音义十曰：‘祇树，梵语也，或云只陀，或云祇洹，或云祇园，皆一名也。正梵音云誓多Jeta，此译为胜，波斯匿王所治城也。太子亦名胜，给孤长者，就胜太子，抑买园地，为佛建立精舍。太子自留其树，供养佛僧，故略云祇树也。’玄应音义三曰：‘誓多，此译云胜氏，即憍萨罗国波斯匿王之子也。槃那此云林，正言饭那，以树代之耳。’ 　　 
