(地名)唐书西域传曰：‘提婆大喜，延使者同观阿耆婆沵池。池广十丈，水常溢沸，共传旱潦未始耗溢。或抵以物，则生烟。釜其上，少选可熟。’法苑珠林十六引王元策西国行传曰：‘显庆二年敕使王元策等往西国送佛袈裟。至泥婆罗国西南，至颇罗度来村东坎下，有水火池。若将家火照之，其水上即有火焰于水中出。欲灭以水，沃之其焰转炽。汉使等曾于中架一釜煮饭，得熟。使问彼国王？答云：曾经以杖刺着一金匮。令人挽出，一挽一深。相传此是弥勒佛当来成道天冠。金火龙防守之，此池火乃是火龙火也。’ 　　 
