(地名)又作祇洹，只桓。祇园为祇树园，只陀园，祇树给孤独园之略。洹桓二字，经论互用。或云梵语，或云汉语。桓者林也。释要曰：‘只桓者，梵语也。若作方言释者，应法师曰：桓即林也，即只陀太子林也。以古桓字与园字同用也’。案祇园若为梵语，则洹字为正，桓为假借。若为汉语，则桓字为正，洹为假借也。见祇树条附录。 　　 
