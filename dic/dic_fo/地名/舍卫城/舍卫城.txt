(地名)或云舍婆提，此翻闻物，谓宝物多出此城。又翻丰德。天台云：舍卫城又名舍婆提者，昔有二仙，弟名舍婆，此云幼小，兄名阿跋提，此云不可害。合此二人，以名城也。善见律曰：‘舍卫者，是道士名也，昔有道士居住此地。往古有王，见此地好，就道士乞为立国。以道士名，号为舍卫。又名多有。谓诸国珍宝及杂异物归聚此国，故名多有。’西域记曰：‘室罗伐悉底国，旧云舍卫国，讹也。中印土境。周六千余里，宫城周二十余里。谷稼丰。气序和。风俗淳质，笃学好福，是胜军大王所治国都也。’参照舍卫条。 　　 
