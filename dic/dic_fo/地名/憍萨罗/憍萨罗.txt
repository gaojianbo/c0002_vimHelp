(地名)Kosala，又作拘萨罗，拘娑罗，居萨罗。译曰工巧或无斗战。南印度古王国名(西域记作中印度)。法显传所谓达嚫国，即此地也。对于北憍萨罗而谓之为南憍萨罗，又号为大憍萨罗。龙树菩萨尝住此国，为娑多婆诃王所归敬，于跋逻未罗山，营造五层大伽蓝。首府之位置不明。见西域记十，玄应音义二十二，慧琳音义十等。[囗@又]中印度古王国名。对于南憍萨罗而谓之为北憍萨罗。十六大国之一。首府即舍卫城，佛久住之。法显传所谓拘萨罗国舍卫城是也。 　　 
