(地名)舍卫城有长者哀恤孤危。世人呼曰给孤独An&amacron;tapindika，佛在摩揭陀国时，来闻法三归为优婆塞。后乞佛来舍卫城度国人，以园林献佛。佛许之。长者归国选园林以太子誓多之园林Jetavana为第一。弥勒上生经疏上，慈恩以二人之名载园林名之因缘。曰：‘地唯挟垲，泉林繁郁，壁方五里，可设伽蓝。善施请买，太子不许。因戏言曰：布金满地，厚敷五寸，时即卖之。善施许诺。(中略)太子知其情邈，自发胜心。人之所贵，莫过金宝。而彼当能倾库买地以造僧园，我何所乏而无修建？请悔先地，长者不从。太子云：许地取金，未论林树。地随汝主，林属我身。其助成功，但陈供养。佛后游此，告阿难曰：园地善施所买，树林誓多所施。二人同心，共崇功德。自今已后，应谓此地为誓多林给孤独园。’ 　　 
