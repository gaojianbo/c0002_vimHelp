(地名)又作檀德，檀陀，单多罗迦，弹多落迦Dantaloka，山名。译曰阴山。西域记，谓此山在北印度健驮罗国。为往昔须大拏太于修菩萨行之处。西域记二曰：‘昔苏达拏太子摈在弹多落迦山，旧曰檀特山，讹也。(中略)跋虏城东北二十余里至弹多落迦山，岭上有窣堵波，无忧王所建。苏达拏太子于此栖隐。’玄应音义五曰：‘檀特山，或云单多罗迦山，或言檀陀山，此译云阴山。然禅门记录中多以之为悉达太子之苦行处，但未见经说。’祖庭事苑三曰：‘普曜经云：世尊踰城出家至檀特山，始于阿蓝迦蓝处五年学不用处定。’明教之正宗记一曰：‘太子年十九岁二月八日夜，乘马出自北门，至檀特山。’检普曜经无此文。 　　 
