(地名)Ajiravati，旧称阿利罗跋提，阿夷罗拔提。新称阿恃多伐底。阿夷罗婆底。阿尔多嚩底。阿脂罗婆提。译曰无胜。别名[口*尸]罗拏伐底。译曰有金。世尊于此河边入灭。西域记六曰：‘阿恃多伐底河，唐言无胜，此世共称耳，旧曰阿利罗跋提河，讹也。典言谓之[口*尸]剌拏伐底河，译曰有金河。’翻梵语九曰：‘阿夷罗跋提河，应云阿夷罗婆底。译曰阿夷罗者，迅流。婆底者，有。’慧琳音义二十五曰：‘阿利罗跋提河，正云阿尔多缚底，西国河名也。’玄应音义二曰：‘阿利罗跋提河，泥洹经作熙连河，皆讹也，正言[口*尸]剌拏伐底河。[口*尸]罗拏，此译云金。伐底，此言有。名为有金河。’此河名异说甚多。法显译之大般泥洹经一曰：‘拘夷城力士生地熙连河侧坚固林双树间。’法显传曰：‘希连禅河边。’涅槃经一曰：‘阿利罗跋提河边。’西域记六曰：‘阿恃多伐底河。’玄应音义二曰：‘阿利罗跋提河，泥洹经作熙连河，皆讹也，正言[口*尸]罗拏伐底河。’同三曰：‘尼连禅河，应云尼连禅那，或云熙连禅。此译云：尼者，不也。连禅那者，乐着也。名不乐着河也’熙连与尼连，似彼此相通，故佛成道时沐浴之河，涅槃后洗浴之河与阿夷罗婆底河之三河，有混同之风，金河乃熙连转得之字音。佛成道前，舍苦行而沐浴之河，为尼连禅河Naira?jan&amacron;，亦即希连，熙连也。阿恃多伐底乃流于舍卫城岸之河。至于拘尸城之河，为金河([口*尸]剌拏伐底Hira&ndotblw;yavati)无论矣。 　　 
