(地名)又作云黄山。在浙江义乌。上有岘壁，高百丈，广三十五丈，可俯瞰华溪。傍有如来峰，七佛峰。梁天监年中善慧大士栖居此山顶，躬耕行道，因以有名。彼‘空手把锄头，步行骑水牛。人从桥上过，桥流水不流’之偈，盖咏当时之景物者。大同五年，创寺于双梼树下，名曰双林寺。陈天嘉二年，绕树行道，感七佛相随，山顶忽见黄云之横。其状盘旋恰如盖，因名云横山。见传灯录二十七。 　　 
