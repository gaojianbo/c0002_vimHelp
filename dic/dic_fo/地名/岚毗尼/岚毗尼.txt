(地名)Lumdini，又作蓝毗尼、岚鞞尼、留毗尼、流毗尼、流弥尼、林毗尼、林微尼、楼毗。新称腊伐尼、蓝軬尼。花园名。在迦毗罗城之东，摩耶夫人生佛之处。蓝軬尼，译作盐，上古守园之婢名，因以名园。或译曰可爱。西域记六曰：‘箭泉东北行八九十里，至腊伐尼林，有释种浴池，澄清皎镜，杂华弥漫。其北二十四五步，有无忧华树，今已枯悴。菩萨诞灵之处。’玄应音义十九曰：‘岚毗，或言流毗尼，或言林微尼，正言蓝軬尼，此云盐。即上古守园婢名也，因以名园。饭那，此云林，或译云解脱处，亦云灭，亦名断。軬音扶晚切。’智度论二十六曰：‘佛世世当爱远离行，若菩萨在母胎，母亦乐远离行，去城四十里，岚鞞尼林中生。’翻梵语九曰：‘楼毗，译曰可爱，长阿含第四。’ 　　 
