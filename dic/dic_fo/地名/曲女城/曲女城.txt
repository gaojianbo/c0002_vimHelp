(地名)西域记五，谓：‘羯若鞠若国人长寿时，其旧王城号拘苏磨补罗，王号梵授。福智兼备，威震赡部。具足千子，复有百女，皆仪貌妍雅。时有仙人居殑伽河边，栖神入定。经数万岁，形如枯木。游禽栖集，遗尼拘律果于仙人肩，生芽成大木。经多年所，从定起，欲去其树，恐覆鸟巢，而不敢。时人美其德，号为大树仙人。仙人偶寓目河滨，见王女嬉戏，欲界爱起，染着心生。自诣王所请女。王不得已诺之，仙还。历问诸女，无一应聘者，王惧仙人威，忧愁无措，时诸王女中最幼者，自请当之，解王之患。王喜，令送至仙庐。仙人见而不悦，乃谓王曰：轻吾老叟，配此不妍。王曰：历问诸女，无肯从命者，惟此幼女，愿充给使。仙人怀怒，便恶咒曰：九十九女一时腰曲，形毁弊，毕世无婚。使王往验，果背伛。自是后名曲女城。’梵K&amacron;nyakudja。 　　 
