(地名)梵名曷罗阇姞利呬城R&amacron;jag&rdotblw;ha，在中印度摩伽陀国。频婆娑罗王(新曰频毗娑罗)自上茅城之旧都，迁居于此，围王舍城有五山，五山之第一即灵鹫山也。智度论三曰：‘问曰：如舍婆提(&Sacute;r&amacron;vasti)、迦毗罗(Kapiavastu)、婆罗奈(V&amacron;r&amacron;&ndotblw;asi)大城，皆有诸王舍，何以故独名此城为王舍？答曰：有人言：是摩伽陀国王有子，一头两面四臂，时人呼为不祥，王即裂其身首弃之旷野。罗刹女鬼名阇罗，还合其身而乳养之，后大为人，力能并兼诸国，有天下。取诸国王万八千人置此五山中，以大力势治阎浮提，阎浮提人因名此山为王舍城。复次，有人言：摩伽陀王先所住城，城中失火，一烧一作，如是至七。国人疲役，王大忧怖，集诸智人问其意故。有言应易处，王即更求住处。见此五山周匝如城，即作宫殿，于中止住，以是故名王舍城。’(更有一复次释，述婆薮仙人故事)。西域记九曰：‘曷罗阇姞利呬城，唐云王舍，初频毗娑罗王都在上茅宫城也。编户之家频遭火害，一家纵逸，四障罹灾。防火不暇，资产废业，众庶嗟怨，不安其居。王曰：我以不德，下民罹患。修何德可以禳之？群臣曰：大王德化邕穆，政教明察。今此细民不谨，致此火灾。宜制严科以清绝犯，若有火起，穷究先发，罚其首恶，迁之寒林。寒林者，弃尸之处，僧谓不祥之地，人绝游止之迹。今迁于彼，同夫弃尸。既耻陋居，当自谨护。王曰善。宜遍宣告居人。顷之，王宫中先失火。谓诸臣曰：我其迁矣。乃命太子监摄留事，欲清国宪，故迁居焉。时吠舍厘王闻频毗娑罗王野处寒林，整修戎旅，欲袭不虞。边侯以闻，乃建城邑。以王先舍于此，故称王舍城也。’ 　　 
