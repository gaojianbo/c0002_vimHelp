(地名)在今浙江宁波鄞县。西晋武帝太康二年，有刘萨诃者，于此山得古塔一基以为阿育王八万四千塔之一，尊崇之，此山遂称为阿育王山。刘宋元嘉十二年，昙摩密多，建立寺塔。梁大同六年，武帝诏越州守臣萧察重修寺宇。简文帝亦时奉钱。或云：寺本号广利寺，梁武帝时，改赐阿育王寺之名。尔后塔之供养，数数行之，及宋代，大觉怀琏住之，建宸奎阁。苏轼作记。寻而宗杲，介谌，德光，如洪，大观等，交董之，为临济之道场，一时称盛见广弘明集十六，法苑珠林三十八，佛祖统纪三十六五十三等。 　　 
