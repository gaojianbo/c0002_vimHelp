(地名)又作悉陀，徙多，私多，枲多。四大河之一。自阿耨达池北面出，入于东北海。或言自西面出，入于西海。西域记一曰：‘池北面颇胝师子口流出徙多河(旧曰私陀河，讹也)，绕池一匝入东北海。或曰：流潜地下出积石山，即徙多河之流，为中国之河源云。’玄应音义二十四曰：‘徙多河，或言私多，或悉陀，亦言私陀，皆梵音差也。此云冷河，从无热恼池西面琉璃马口而出，流入西海，即是此国大河之源。’梵Sit&amacron;。 　　 
