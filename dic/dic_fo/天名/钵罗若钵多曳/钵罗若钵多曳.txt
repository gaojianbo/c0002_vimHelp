(天名)Praj&amacron;pati，梵天名。即其真言也。钵罗若为一切生之义，钵多为主之义，曳ye为助声。所谓一切众生之主也。一切众生因梵天而生，故名一切生主。而实众生无始，是非梵天所生，如来亦如是。以世间一切善，皆自佛心生之故，又不见如来之终始，故名为世间之父。然实众生之佛性，前际无始，是非如来所生也。以最初之钵啰字为真言之体。钵是第一谛最胜之义，啰为尘垢之义，入阿字门，则成净法界。不为尘垢所染，即是莲华胎藏也。一切之佛子亦如是。自最胜之胎藏生，是故名为最胜子。末句加曳字，故名为梵天乘。见大日经义释七。演密钞七曰：‘此钵罗，疏主义译为一切生，谓一切世间计，无不从彼生故。若敌对译时或云胜，或云他，谓一切世间中为尊为主，故名为胜。又西方外道计，梵王能生一切，即是他我故名为他，是故亦得名为胜生主他生主。’ 　　 
