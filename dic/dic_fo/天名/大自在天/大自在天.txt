(天名)自在天外道之主神也。梵语摩醯首罗讹略，正为摩醯湿伐涅Mahe&sacute;vara，译言大自在。在色界之顶，为三千界之主。此大自在天有二种：一曰毗舍阇摩醯首罗，一曰净居摩醯首罗。毗舍阇为鬼类之名，摩醯首罗论师之所祀，有二目八臂，乘白牛，住于色界。密教以之为大日如来之应现。彼又言此自在天现种种之形，有种种之名。韦纽天，那罗延天等是也。提婆涅槃论明二十种外道中。以之为第十五摩醯首罗论师。涅槃经明六师外道中。第五迦罗鸠驮迦旃延之宗计是也。中古以来至于今盛为印度所崇拜之西拔派之西拔神。即为大自在 　　 
