(天名)俗传地管狱之神曰阎罗。其说有二。或以为十王之一。群书拾唾曰：‘释氏所谓十王者，五曰阎罗。’或以为位在十八王上。戒庵漫笔曰：‘佛言琰魔罗，盖主捺落迦者。阎罗即琰魔罗之异译。余十八王，见于阿含等经。名皆梵语，王主一狱，乃阎罗僚属。’按梵语阎罗，其义为双王。佛经云：昔有兄及妹，皆作地狱主。兄治男事，妹治女事，故曰双王。参照琰魔条。 　　 
