(天名)又云大圣欢喜天，大圣天，圣天。夫妇二身相抱象头人身之形，为本尊。男天者大自在天之长子，为暴害世界之大荒神。女天者观音化现，而与彼抱着，得其欢心，以镇彼暴者。因称欢喜天。梵名誐那钵底Ga&ndotblw;apati，就其形而谓之毗那夜迦Vin&amacron;yaka，象鼻天。善无畏译之大圣欢喜供养法曰：‘大圣自在天，乌女为妇，所生有三千子，其左千五百，毗那夜迦王为第一，行诸恶事；右千五百，扇那夜迦持善天为第一，修一切善利。此扇那夜迦王，则观音之化身也。为调和彼毗那夜迦恶行，同生一类成兄弟夫妇，示现相抱同体之形。其本因缘，具在大明咒贼经。’毗那夜迦舍光轨曰：‘今说毗那夜迦有多种，或似人天，或似婆罗门，或现男女端正之貌。即分四部，摄众多类。如是种种，作诸障碍。唯大圣天欢喜王，是权现之身，如上所说，为欲诱进诸作障者令入正见故，所以不似余毗那夜迦，而现象头。此是示喻故，谓如象王虽有嗔恚强力，能随养育者及调御师也。誐那钵底，亦复如是，虽现障身，能随归依人乃至归佛者，是故此天现象头也。毗那夜迦，亦名毗那怛迦，此云象鼻也。其形如人，俱鼻极长，即爱香尘故也。唯今大圣天，其头眼耳鼻舌诸相，皆似象，能随行者也。此天者，即誐那钵底，此云欢喜。’使咒法经曰：‘尔时毗那罗曩伽，将领九千八百诸大鬼王。(中略)向于世尊，俱发声言：我以自在神通故，号毗那罗曩伽，亦名毗那夜迦，亦名毗微那曩伽，亦曰摩诃毗那夜迦。如是四天下，称皆不同。’ 　　 
