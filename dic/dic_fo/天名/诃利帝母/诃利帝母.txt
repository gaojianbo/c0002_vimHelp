(天名)即鬼子母神也。毗奈耶杂事三十一曰：‘往昔王舍城中有独觉佛出世，为设大会，有五百人各饰身共诣芳园，途中遇怀妊牧牛女持酪浆来，劝同赴园。女喜之舞蹈，遂堕胎儿。诸人等舍之赴园内，女独止而懊恼，便以酪浆买五百庵没罗果，见独觉佛来女傍，顶礼而供养之，发一恶愿曰：我欲来世，生王舍城中尽食人子。由此恶愿，舍彼身后，生为王舍城娑多药叉长女，与健陀罗国半叉罗药叉长子半支迦药叉婚，生五百儿，恃其豪强日日食王舍城男女。佛以方便隐鬼女一子。鬼女悲叹求之，知在佛边。佛曰：汝有五百子，尚怜一子，况余人但有一二耶？乃教化之授五戒，为邬波斯迦。鬼女曰：今后无儿可食者。佛曰：勿忧，于我声闻弟子每食次呼汝及儿名，皆使饱食，汝于我法中勤心拥护伽蓝及僧尼。鬼女及儿皆欢喜。’寄归传一曰：‘西方诸寺，每于门屋处，或在食厨边，塑画母形，抱一儿子，于其膝下，或五或三，以表其像。每日于前，盛陈供食。其母即是四天王众，大丰势力。其有疾病无儿息者，飨食荐之，咸皆遂愿。’ 　　 
