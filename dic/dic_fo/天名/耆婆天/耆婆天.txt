(天名)译曰命天。长命之天也。楞严经二曰：‘王言：我生三岁，慈母携我，谒耆婆天。’长水疏曰：‘耆婆此云命，西国风俗，皆事长命天神。子生三岁，即谒彼庙，谢求得也。’此天为帝释天左右之侍卫。长阿含经曰：‘释提桓因左右，常有十大天子，随从侍卫。何等为十？一名因陀罗，二名瞿夷，三名毗楼，四名毗楼婆提，五名陀罗，六名婆罗，七名耆婆，八名灵醯兔，九名物罗，十名难头。’ 　　 
