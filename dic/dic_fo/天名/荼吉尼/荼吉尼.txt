(天名)&Ddotblw;&amacron;kini，又作荼枳尼、拏吉儞、吒枳尼。夜叉鬼之一类，有自在之通力。六月前知人之死，取其人之心脏食之。使修其法者得通力云：是外道邪法之一种，四门神供之一神也。慧琳音义三十五曰：‘荼枳尼，梵语。则鬼之总名，能魅人，与人通者也。’大日经疏四曰：‘荼吉儞，世间小术。亦于此门摄受之。’大日经四曰：‘伸三昧手以覆面门尔贺嚩触之。是诸荼吉尼印。真言曰：颉履诃。’大疏十曰：‘荼吉尼真言，此是世间有造此法术者，亦自在咒术，能知人欲命终者。六月即知之。知已，即作法取其心食之，所以尔者，人身中有黄。所谓人黄犹牛有黄也。若得食者能得极大成就。一日周游四域随意所为皆得，亦能种种治之。有嫌者以术治之极令病苦，然彼法不得杀人，必依自计方术。人欲死者去六月即知之。知已，以术取其心。虽取其心然有法术，要以余物代之。此人命亦不终，至合死时方坏也。毗卢遮那以降三世法门化作大黑神，具大威力，以灰涂身，于旷野中作法悉召荼吉尼辈，而呵责之。以汝常杀人故今当食汝，以方便示彼众吞之。彼等怖畏咸归命佛，然后放之制令断肉。我白佛言：我若不食肉者如何自济？佛言听汝食死人心。彼言：人欲死时诸大药叉等知彼命终争来欲食。我云何得之？佛言听于六月内以咒法加持之，至命终时听汝取食，为调彼众令入佛慧故，说此真言也。真言曰诃利诃。’义释七曰：‘贺是因义以一切法皆因心有故，今以罗字门食之名为啖食人心，更加傍点，故永灭心垢，住大涅槃也。’大疏十四曰：‘舒左手覆掩口，以舌触掌，即荼吉尼印也。’演密钞九曰：‘荼吉尼，是夜叉趣摄，能以自咒术盗取人心食之。’摩诃迦罗天之法为调伏此荼吉尼也。见大黑天条。 　　 
