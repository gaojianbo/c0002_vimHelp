(天名)Yama－r&amacron;ja，又作炎摩、焰摩、阎魔、琰摩、爓魔、阎摩罗、阎摩罗社、琰摩逻阇、阎罗等。译曰缚。缚罪人之义。又曰双世。彼于世中，常受苦乐二报之义。又曰双王。兄妹二人并王之义。又曰平等王。平等治罪之义。地狱之总司也。玄应音义二十一曰：‘焰摩或作琰摩，声之转也。旧云阎罗，又云阎摩罗，此言缚，或言双世也。谓苦乐并受，故云双世，即鬼官总司也。又作夜磨卢迦，亦作阎摩罗社。阎摩，此云双。罗社，此云王。兄及妹，皆作地狱王。兄治男事，妹理女事，故曰双王。’慧琳音义五曰：‘爓摩梵语，鬼趣名也。义翻为平等王，此司典生死罪福之业，主守地狱八热八寒，及以眷属诸小狱等。役使鬼卒，于五趣中，追摄罪人，捶拷治罚，决断善恶，更无休息。故三启经云：将付琰魔王，随业而受报，胜因生善道，恶业堕泥犁，即其事也。’又译曰遮止。止罪恶不使更造之义。又曰诤息，息诤息恶之义。慧苑音义上曰：‘阎罗，具正云琰魔逻阇。此云遮止。谓遮止罪人，不更造罪。’俱舍光记八曰：‘琰魔王，旧云阎逻者，讹也。琰魔，此云诤息。谓犯罪人，不自知过，于苦不忍，违拒狱卒，更造过罪。由王示语，便知己罪，意分而受，息诤息罪。皆由王故，故名诤息。’瑜伽伦记十六曰：‘焰摩即本地分曰静息王，静息诸罪也。’俱舍论十一曰：‘琰魔王使诸逻刹娑掷诸有情置地狱者。’[囗@又]密教摄之于天部。金刚界曼陀罗之第一根本成身会，及第二羯磨会中外金刚部二十天之一。又胎藏界曼陀罗以为第十二外金刚部院之一众。 　　 
