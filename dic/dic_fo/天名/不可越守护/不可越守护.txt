(天名)在胎藏界曼荼罗文殊院文殊菩萨之右。有难持，难胜，对护门，无能见者等异名。于诸门之侧，与对面守护相向而坐。守护佛法。仁王尊由是出。大疏曰：‘不可越正者为难持，谓力持之义，观瞻不可得也，亦有难降伏义。法佛奉教者，常在内门右边，为不可越使者，诸佛三昧耶威力，不可过越，奉金刚戒以行之，一切不敢违越。又名无能见者，此奉教者威猛炽盛，如百千日，无敢视者，犹如向生小儿，不堪仰视日轮，常在佛之内门，有所教令，如说而行，故名奉教者。’ 　　 
