(天名)Mahe&sacute;vara，一作摩醯伊湿代罗，略名摩醯湿伐罗，摩醯首罗。摩醯者大，伊湿伐罗者自在，即大自在。位于色界顶上之天神名也。慧苑音义上曰：‘摩醯首罗，正云摩醯湿伐罗。言摩醯者，此云大也。湿伐罗者，自在也。谓此天王于大千世界中得自在故也。’智度论二曰：‘摩醯首罗天，秦言大自在。八臂三眼骑白牛。’唯识述记一末曰：‘若言莫醯伊湿伐罗，是大自在天。若长言摩醯伊湿伐罗，是事大自在天者也。如言佛陀是觉者。若言抱徒憨，是事佛者。’见大自在天条。 　　 
