(天名)又曰密迹力士，密迹金刚，金刚密迹等。新译为秘密主，手持金刚武器警固佛之夜叉神总名。密迹者，以彼常亲近佛闻佛秘密事迹之本誓，故名密迹也。宝积经密迹金刚力士会曰：‘法意太子曰：吾自要誓，诸人成得佛时，当作金刚力士，常亲近佛。在外威仪省诸如来，一切秘要常委托依，普闻一切诸佛秘要密迹之事，信乐受喜，不怀疑结。(中略)其法意太子则今金刚力士名密迹是也。’然依玄应师之义则以迹字为译人之蛇足，是不见宝积经之过也。玄应音义一曰：‘密迹，梵言散那，此译云密主。密是名也，以知佛三密功德故也。主者夜叉主也，案梵本都无迹义，当以示迹为神，故译经者义立名耳。’大日经疏一曰：‘西方谓夜叉为秘密，以其身口意速疾隐秘，难可了知故。旧翻或云密迹。若浅略明义，秘密主即是夜叉王也。’梵Guhyap&amacron;da。 　　 
