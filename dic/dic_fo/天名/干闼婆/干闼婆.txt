(天名)Gandharva，又作健达婆、犍达缚、健闼婆、干沓和、干沓婆、彦达缚、犍陀罗等。译曰香神、嗅香、香阴、寻香行。乐人之称。又八部众之一。乐神名。不食酒肉，唯求香以资阴身，又自其阴身出香，故有香神乃至寻香行之称。与紧那罗同，奉侍帝释而司奏伎乐。紧那罗者法乐，干闼婆者修乐。注维摩经一曰：‘什曰：干闼婆，天乐神也。处地十宝山中，天欲作乐时，此神体上有相出，然后上天也。’天台净名疏二曰：‘干闼婆，此云香阴。此亦陵空之神，不啖酒肉唯香资阴。’文句二下曰：‘干闼婆，此云嗅香，以香为食，亦云香阴，其身出香，此是天帝俗乐之神也。’嘉祥法华义疏二曰：‘犍挞婆，此云香阴，以其清虚食香。又身唯恒出香，故名香阴。’玄应音义三曰：‘犍沓和。又云犍陀罗，或作干沓婆，或云犍达婆，或云干闼婆。旧名也。今正言犍达缚，皆国音之不同也。此云嗅香，亦云乐神，一云食香，旧云香神，亦近也。经中亦作香音神也。’[囗@又](杂名)西域之俗，俳优谓之干闼婆。彼等不事生业，只寻饮食之气，作乐而乞求，故名。二十唯识述记上曰：‘西域呼俳优亦云寻香。此等不事王侯，不作生业，唯寻诸家饮食等香气，便往其门作诸伎乐，而求饮食。’玄赞二曰：‘梵云健闼缚。此云寻香行。即作乐神。干闼婆，讹也。西域由此呼散乐为健闼缚，专寻香气作乐乞求故。’[囗@又](术语)中有之称，死于此而生于彼之中间身也。彼亦以香为食。二十唯识述记上曰：‘梵云健达缚，此云寻香，谓中有能寻当生处香即往生，亦名健达缚。’俱舍论光记八曰：‘健达名香，缚名食，即中有名。’ 　　 
