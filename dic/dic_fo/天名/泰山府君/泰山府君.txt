(天名)又曰太山府君，本为道家所起之名，道家以泰山之神为泰山府君。于佛家为十王经所说十王之第七阎魔王之书记，记人善恶。又掌大海底西北沃燋石下热恼大地狱。此狱纵广五百由旬。并设十六小地狱。罪鬼入此狱期满后，转解第八殿收狱查治。焰罗王行法次第曰：‘若欲消除疫病气病疟病者，可供太山府君。’胎曼大钞六曰：‘或记曰：太山府君，亦名奉教官，肉色，左手持人头幢，右手持书，于阎魔王断罪处记善恶业作天也。’十王经注五曰：‘太山王者。诗云：太山不让块，大海不厌涓露。如积尘成山赏少善，如微滴成海记少恶，故云太山王也。即是炎魔王之太子也，又云太山府君，又云奉教者，又云深沙大王。’ 　　 
