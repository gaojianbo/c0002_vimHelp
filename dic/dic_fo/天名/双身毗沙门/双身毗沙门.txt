(天名)日本台密所传四种毗沙门之一。毗沙门天与吉祥天男女合体之尊形也。毗沙门天之三昧耶形持独钴，吉祥天之三昧耶形持轮宝。传教相承为抱合之形，慈觉相承为背合者。二尊各出四长牙合有八牙，故曰八牙王。其修法以油浴像等，与圣天之法同。此法为台密之深秘，对于东密之圣天法而立也。双身毗沙门之仪轨，唐土无译者。传教入唐，以口决相承，归国后亦然，至法性房时，始记录之，名为吽迦陀耶双身毗沙门天王瑜伽念诵仪轨，有十三卷。外有口决一卷。合为四卷，略曰双身仪轨。见双身毗沙门杂篇略评。 　　 
