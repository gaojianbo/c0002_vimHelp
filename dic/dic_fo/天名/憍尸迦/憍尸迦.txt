(天名)Kausika，又曰憍支迦。帝释之姓。杂阿含经四十曰：‘比丘复白佛言：世尊何因何缘，释提桓因复名憍尸迦？佛告比丘：彼释提桓因，本为人时，为憍尸族姓。以是因缘故，彼释提桓因，复名憍尸迦。’智度论五十六曰：‘昔摩诃陀国中，有婆罗门，名摩诃，姓憍尸迦，有福德大智慧。知友三十三人，共修福德。命终皆生须弥山顶第二天上。摩伽婆罗门为天主，三十二人为辅臣。以三十三人故，名为三十三天。唤其本姓，故言憍尸迦。’法华玄赞二曰：‘过去字憍尸迦，此云玺儿，名阿摩揭陀，此云无害毒，即摩揭陀国，过去帝释修因之处，用为国名。’ 　　 
