(天名)N&amacron;r&amacron;ya&ndotblw;a，天上力士之名。或梵天王之异名。嘉祥法华义疏十二曰：‘真谛云：那罗，翻为人。延，为生本。梵王是众生之祖父，故云生本。罗什云：天力士，名那罗延，端正猛健也。’玄应音义二十四曰：‘那罗，此云人。延，此云生本。谓人生本，即是梵王也。外道谓一切人皆从梵王生，名人生本也。’慧琳音义六曰：‘那罗延，欲界中天名也，一名毗纽天。欲求多力者承事供养，若精诚祈祷多获神力也。’同二十五曰：‘此云力士。’涅槃经疏七曰：‘那罗延，此翻金刚。’慧苑音义上曰：‘那罗延，此云坚固也。’俱舍光记二十七曰：‘此神名人种神。’大日经疏十曰：‘毗纽天有众多别名，即是那罗延天别名也，是佛化身，三昧同前。毗瑟纽费(即以本名为真言也)，以第一字为种子。毗是空义，瑟纽是进义，生义，乘空而进，所谓此天乘迦娄罗鸟而行空中也。私谓，释迦于五部佛中乘迦娄坐，即是虚空进行之义也。’秘藏记下曰：‘那罗延天，三面，青黄色，右手持轮，乘迦楼罗鸟。’又，十九执金刚之一。　　 
