(天名)梵语阿楼那Aru&ndotblw;a，译曰明星。即太白星也。是为明星天子之宫殿，内有天子住居，谓之明星天子，虚空藏菩萨之应化也。世尊于明星出时豁然大悟云。修行本起经上曰：‘菩萨所作已成，智慧明了，明星出时廓然大悟，成最上觉。’普曜经曰：‘菩萨明星出时豁然大悟。’又明星天子为虚空藏菩萨之化现，故修虚空藏求闻持之法，向明星祈请，求其感应也。见虚空藏及求闻持条。 　　 
