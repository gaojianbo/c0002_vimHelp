(天名)Vi&sdotblw;&ndotblw;u，又作违纽天，毗纽，韦糅，毗瑟纽，毗瑟笯，毗瑟怒，毗搜纽，毗瘦纽。译曰遍净等。大自在天之别名，生于劫初大水中，有一千头二千手，从其脐中生大莲华，莲华上化生梵天王云。智度论二曰：‘如韦纽天，秦言遍闻。四臂，捉贝持轮，骑金翅鸟。’同八曰：‘劫尽烧时，一切皆空。众生福德因缘力故，十方风来，相对相触能持大水。水上有一千头人二千手足，名为韦纽。是韦纽人脐中出千叶金色妙宝莲华，其光大明如万日俱照。华中有人结跏趺坐，此人复有无量光明，名曰梵天王。此梵天王心生八子，八子生天地人民，是梵天王于诸淫嗔已尽无余。’广百论一曰：‘违纽天，秦云遍胜天。’三论检幽钞一曰：‘韦纽者，此翻为遍净。’大日经疏十七曰：‘韦纽天者，自在天别名。’大日经疏五曰：‘微瑟纽，旧译谓之毗纽，此即那罗延天也。’ 　　 
