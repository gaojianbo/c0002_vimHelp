(天名)又云执金刚夜叉、金刚手、金刚力士。手执金刚杖而护帝释天宫门之夜叉神也。遇佛出世，即降于阎浮提，卫护世尊，防守道场。俱舍论十一曰：‘颂曰：妙高顶八万三十三天居。四角有四峰。金刚手所住。论曰：山顶四角。各有一峰。其高广量各有五百。有药叉神名金刚手。于中止住。守护诸天。’五分律一曰：‘诸佛常法有五百金刚神侍卫左右。’智度论三十五曰：‘执金刚菩萨，常执金刚卫护菩萨。’又古来于寺门两胁安金刚力士之像，世称为二王。见二王条。梵Vajrap&amacron;&ndotblw;i又Vajradhara。 　　 
