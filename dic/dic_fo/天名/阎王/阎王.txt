(天名)又作焰王。阎魔王也。秘藏宝钥中曰：‘释帝诵之，摧修罗之军。阎王跪之，礼受持之人。’法苑珠林曰：‘阎罗王者，昔为沙毗国王。常与维陀如生王战，兵力不敌。因立誓愿为地狱主，臣佐十八人，悉忿怼，同誓曰：后当奉助，治此罪人。十八人即主领十八地狱也。’阎罗王五天使者经曰：‘人死当堕地狱，则主者持行，白阎罗王具其善恶。阎罗王为现五使者而问言。’睽车志曰：‘张叔言判冥鬼有十人，而十人内两是妇人。翻译名义亦云阎罗一名琰魔，此云双王。其兄及妹皆作地狱主，兄治男事，妹治女事，故曰双王。’参照琰魔条。 　　 
