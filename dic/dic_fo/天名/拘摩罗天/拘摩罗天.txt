(天名)Kum&amacron;raka－deva，又作鸠摩罗伽天。初禅天之梵王，其颜如童子，故名。常擎鸡，持铃，捉赤幡，乘孔雀。智度论二曰：‘鸠摩罗天，秦言童子。是天持鸡擎铃，捉幡骑孔雀。’中论疏一末曰：‘鸠摩罗伽天，此言童子天。以其是初禅梵王，颜如童子，故以为名。亦曰那罗延天，那罗延，此云生本，以其是众生之本故也。’慧琳音义二十五曰：‘拘摩罗天，此云童子天。’秘藏记末曰：‘鸠摩罗天，六面童子形。黄色持剑，乘孔雀鸟。’ 　　 
