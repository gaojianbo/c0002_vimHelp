(天名)Vi&sdotblw;&ndotblw;u，又作毗瑟纽、毗纽、韦纽、毗瑟笯、毗瑟怒、毗搜纽、毗瘦纽。那罗延天之别名也。又为自在天之别名。大日经疏五曰：‘微瑟纽，旧译谓之毗纽。此是那罗延天也。’同十七曰：‘韦纽天，自在天别名。正云毗瑟纽。’玄应音义二十二曰：‘毗瑟笯天，旧云毗搜纽，或云毗纽，皆讹也。此当幻惑义，是伐薮天别名也，旧言婆薮天也。’同二十三曰：‘此天有大威德，乘金翅鸟行，行时有轮以为前导，欲破则彼无有能当也。’不空罥索经二曰：‘毗瑟怒。’瑜伽伦记十七上曰：‘毗瑟笯世界者，毗纽天处也。毗瑟笯者，名为幻惑。’见韦纽天条。 　　 
