(天名)月宫之天子也。其名曰宝吉祥。势至菩萨之化现也。胎藏界曼陀罗以为外金刚部院之一众而列之。起世经十及立世阿毗昙论日月行品说月宫之事。大日经疏五曰：‘西门之南，与日天相对，应置月天，乘白鹅车。’秘藏记末曰：‘月天子，白肉色，杖上有半月形，乘三鹅。’文句二下曰：‘宝吉祥月天子，大势至应作。’嘉祥法华疏二曰：‘有经云：大势至，名宝吉祥，作月天子。’ 　　 
