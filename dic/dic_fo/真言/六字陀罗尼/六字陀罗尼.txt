(真言)有三种：一、六字章句陀罗尼之略称，即观音之真言也。请观世音经所说，此六为六道六观音之六，非数也。见六字章句陀罗尼条。二、文殊菩萨之六字真言也。种种杂咒经曰：‘六字陀罗尼咒，唵缚鸡淡纳莫。右咒文殊师利菩萨以六千颂释。三藏云：诵此咒，灭一切罪，生一切善。’三、对阿难所说之六字大明也。是由三种：一为救阿难之女难而说者，六字咒王经及摩登伽经之所说是也。二为救阿难之病难而说者，圣六字增寿大明王陀罗尼经之所说是也。三但对扬阿难而说者，圣六字大明王陀罗尼经之所说是也。此三种亦非依字数而得称。 　　 
