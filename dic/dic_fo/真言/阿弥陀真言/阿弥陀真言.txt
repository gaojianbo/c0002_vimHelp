(真言)有一字咒，小咒，大咒之三种，其一字咒又有二种，一为&DF-8740;之一字。不空神变经二十八曰：‘溥遍解脱一字真言曰：唵恶莎缚诃。若人六时依法持诵满一洛叉，是业成就，观世音菩萨现金色身，当灭无始一切根本重罪。若不现者，复倍精进诵。满二洛叉或三洛叉，是业成就，观世音重当现身，执手指示西方净土阿弥陀佛座宝莲华师子之座，复得阿弥陀佛手摩其头。’二为&DF-87A7;之一字。理趣释曰：‘纥利字，具四字，成一字真言，(中略)若人持一字真言，能除一切灾祸疾病。命终已后，当生安乐国土，得上品上生。’其小咒又云心咒。本名曰无量寿如来心真言，无量寿修愿行供养仪轨曰：‘无量寿如来心真言曰：唵阿密[口*栗]多帝际贺啰吽。此真言能诵十万遍满，得见阿弥陀如来，命终决定得生极乐。欲解此小咒，则此中有五句，第一唵字与第五吽字如常，第二句之阿密[口*栗]多为甘露之义，譬弥陀之大悲也。第三句之帝际有六义，一大威德之义，具足六臂之威德故也。二大威光之义，具足遍照光明故也。三大威神之义，具足神境神通故也。四大威力之义，具足六大力故也。五大威猛之义，具足速灭怨家之德故也。六大威怒之义，具足怒入地之菩萨故也。第四句之贺罗为作业之义，有六义：一作佛之义，得如是心作佛久来始觉故也。二作业之义，来迎引接无间断故也。三作用之义，神力自在故也。四作念之义，迎十念之众生故也。五作定之义，入妙观察智之三摩地定故也。六作愿之义，发六八之大愿故也。此九字即弥陀八菩萨之种子，唵者阿弥陀。阿者观音。密[口*栗]者弥勒藏。多者虚空藏。帝者普贤。际者金刚手。贺者文殊。啰者除障盖。吽者地藏也。见五字九字秘释。其大咒本名阿弥陀如来根本陀罗尼。又咒中阿弥栗多即甘露之语，有十句，谓之十甘露明。出无量寿教行仪轨。真言后之文，有‘此真言仅诵一遍。身中十恶四重五无间罪一切业障悉皆消灭。(中略)临命终时。见无量寿与大众俱来迎安慰。即生极乐上品上生。’其他同仪轨有无量寿如来拳印真言。 　　 
