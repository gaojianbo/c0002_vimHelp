(真言)阿誐那曳，火之义也。以最初之&DF-8740;(阿)字为种子。以一切诸法本不生之故，即归于金刚之智体，誐是行之义，以诸法本不生之故，虽具足万行，然无所行，故名无师自觉。同于大空而遍于一切处，故与那字之大空同体。又诸法无行，故于三界不动不出而到萨婆若地，故无乘及乘者，是末句之(曳)字义也。又曳字所以加三昧之声者，意明此乘定慧均等也。行诸佛菩萨之道时，皆以如是之慧火，焚烧一切之心垢，而燃正法之光明。是故如实说之，则即为真言，若请召时，增伊系伊系之字，若发遣时，则增迦车迦车之字。见大日经义释四。 　　 
