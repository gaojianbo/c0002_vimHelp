(真言)南么三曼多勃驮喃。阿哦娜曳。莎诃。初句归命诸佛如常，第二句阿哦娜曳者是火之义，以此中最初之阿字为种子。以一切诸法本不生之故，即与金刚智体相同，哦是行之义，以诸法本不生之故，虽具万行，亦无所行，是故名为无师自觉，若是为无师自觉，即是与大空之遍一切处相同。故娜字之一切诸法施不可得又为同体，以诸法无师无行之故，自遍于一切处，故于三界不动出而至于萨婆若，是故无乘及乘者，尔乃为大乘，故于也字加三昧声也。其意明此乘之定慧均等，诸佛菩萨行道时皆以如是慧火焚烧一切心垢，正法之光明燃然也。见大日经疏八。 　　 
