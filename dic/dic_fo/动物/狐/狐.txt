(动物)昔有一人在山中诵刹利书，有一野狐住其傍，专心听诵书，有所解。谓我解此书，足为诸兽中之王矣。于是游行而遇瘦狐，威吓之使之服从，展转伏一切之狐，伏一切之象，伏一切之虎，伏一切之狮子，遂得为兽中之王。乃作此念我今为兽中之王，应得王女而婚，乘白象，率群兽，围迦夷城。城中智臣白王言：王与兽期战日，且索彼一愿，愿使狮子先战后吼，彼必谓我畏狮子，使狮子先吼后战。野狐果使狮子先吼，野狐闻之心破，由象上坠地死。于是群兽一时散走。见五分律，法苑珠林五十四。[囗@又]智度论十四，说野干诈死，虽截其耳尾，亦忍之，及断命，乃惊走。[囗@又]有野狐往狮子所乞食，每得残余。适值狮子饥，便呼野狐取吞之。未死，于咽中呼言大家活我，狮子心念养汝使肥大，以备今日耳，汝复云何？见经律异相四十七。 　　 
