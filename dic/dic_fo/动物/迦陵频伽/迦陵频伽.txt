(动物)Kalavi&ndotabv;ka，又作歌罗频伽，加兰伽，迦兰频伽，羯罗频迦，迦楞频伽，迦陵毗伽，迦陵伽，羯陵伽，羯罗频伽，羯毗伽罗，羯陵伽罗，迦毗伽罗，[鸟*曷]鹎伽罗，羯脾伽罗，羯鞞伽罗，迦毗伽，迦尾罗等。鸟名。译曰好声，和雅。正法念经曰：‘山谷旷野，多有迦陵频伽，出妙声音，若天若人，紧那罗等无能及者。’翻译名义集曰：‘迦陵频伽，此云妙声鸟。’玄应音义一曰：‘迦陵频伽，经中或作歌罗频伽，或云加兰伽，或云羯罗频伽，或言毗伽，皆梵音讹转也。迦陵者好，毗伽者声，名好声鸟也。’慧苑音义下曰：‘迦陵频伽，此云美音鸟，或云妙声鸟。此鸟本出雪山，在[谷-禾+卵]中即能鸣。其音和雅，听者无厌。’智度论二十八曰：‘如迦罗陵频伽鸟，在[谷-禾+卵]中未出，发声微妙，胜于余鸟，菩萨摩诃萨亦如是。’玄应音义四曰：‘羯毗，或言羯陵，或云迦毗，或言加毗，此皆梵音讹也。此译云迦毗者声，伽罗者好，名为好声鸟也。’可洪音义三下曰：‘[鸟*曷]鹎，正作羯脾也，或云羯毗，或云羯鞞，皆梵音楚夏耳。正言迦陵频伽。’探玄记二十曰：‘迦毗伽鸟者，具云迦罗频伽，此云美音言鸟。谓迦罗云美音，频伽云语言。谓雪山中，一切鸟声，皆悉不及。又在卵中，即能出声。’ 　　 
