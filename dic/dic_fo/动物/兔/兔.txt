(动物)印度人亦如吾国旧俗，信月中有兔，谓怀兔者即是月。假如有论者，立‘怀兔者非月’之宗，则彼于因明三十三过中，犯世间相违之过焉。见怀兔条。西域记七，记月中有兔之说。谓狐兔猿三兽，异类相悦，天帝欲试其心，故现饥乏形，使各求食。狐衔一鲜鲤，猿采异华果，以馈天帝。兔独无所得，乃自烧身，以供天帝。天帝感其心，寄兔于月轮，传乎后世。月中之兔，自斯而有。又杂宝藏经二，经律异相四十七，记兔自烧身供大仙之因缘。 　　 
