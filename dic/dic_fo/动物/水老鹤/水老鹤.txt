(动物)又作水白鹭，水白鹤，难见之贵重鸟也。毗奈耶杂事四十曰：‘阿难陀与诸苾刍在竹林园，有一苾刍而说颂曰：若人寿百岁，不见水白鹤。不如一日生，得见水白鹤。时阿难陀闻已，告彼苾刍曰：汝所诵者，大师不作是语。然佛世尊作如是语：若人寿百岁，不了于生灭。不如一日生，得了于生灭。(中略)彼闻教已，便告其师。师曰：阿难陀老闇，无力能忆持，出言多忘失，未必可依信，汝但依旧如是诵持。’阿育王传四曰：‘水老鹤。’阿育王经七曰：‘水白鹭。’ 　　 
