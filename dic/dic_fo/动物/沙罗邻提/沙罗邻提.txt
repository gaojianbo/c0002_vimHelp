(动物)娑罗为娑罗娑之略。邻提为迦邻提之略。二鸟名。二鸟皆如鸳鸯，双游不离，故以譬菩萨之一行，一切行共行也。涅槃经长寿品四迦叶菩萨之问偈曰：‘云何共圣行？如娑罗娑鸟迦邻提。’佛于鸟喻品举迦邻提鸟与鸳鸯答之。是娑罗娑，即类似鸳鸯之鸟，故译者特举翻名。古师或解娑罗为娑罗双树，误甚。见娑罗迦邻提条。 　　 
