(印相)侧掌屈风指，余伸直，又名吉祥印，言说之标帜也。摄大轨中曰：‘侧掌屈风，余申直，净行吉祥印，名为唵字印。’大日经疏二十曰：‘其尊作持唵字印者，即是梵志义法也。净行者凡有所言说，皆侧右手，作印形而举案之，以唵字声而作相故也。’演奥钞十四曰：‘今私推之，唵字声者，净行者结此印欲语之时，先唱唵字声欤，是说法惊觉标帜也。秘藏记唵字出五种义，惊觉义其一也。此印亦名吉祥印，释迦说法印，亦名智吉祥印，准而思之。’ 　　 
