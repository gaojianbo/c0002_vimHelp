(印相)又曰三三昧耶摄百印。底哩秘密法中卷所说。不动尊之印明也。其文曰：此印名为功德母，佛法僧法住其中，请善明王及本尊，结此秘印皆云集，以此如来所生印，想为阏伽奉献，诸佛菩萨，诸尊贤圣，供养念诵，速得成就。此印母之内传(金刚坚固内相传)佛心即是。五智(五指)秘于内心，(掌中)教令彰于外相也。佛口云二空(二大指)，入于掌中者，两部大日之智德(秘)，又人法二空之智(浅)也。二空之妙理。即诸法之本源。两部之极智。乃众德之总括。佛法诸宝住其中。即此意也。二地竖开(檀慧坚开)，系功德之母。譬如世间万物。皆自地出生。一切之功德。均由菩提心(&DF-874A;本不生之义)而生。今表此义。即二地(二小)竖开也。见不动瑜伽要钞。 　　 
