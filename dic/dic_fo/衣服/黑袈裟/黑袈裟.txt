(衣服)黑色之袈裟。律中禁青黄赤白黑之五正色，而许似青、似黑、木兰之三不正色。似黑者即缁色，言如黑泥之色也。释门章服仪曰：‘问：上引大乘中，被服染衣，未知何色成于如法？答：如经律中，通云坏色。故文云：当以三种：青、黑、木兰，随用一坏，成如法色(坏者，言正色坏浊也)。(中略)上明青色，名同五色。如论律中，似而非正。木兰一染，此方有之，赤多黑少，若干陀色。’行事钞下之一曰：‘青谓铜青，黑谓杂泥等，木兰谓诸果汁等。’ 　　 
