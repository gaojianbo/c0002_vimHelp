(衣服)Sa&mdotabv;gh&amacron;ti，比丘三衣之一。新称僧伽胝，僧伽致，僧伽鵄，僧伽知。译曰重或合。以割截而更合重之故也。义净译为复衣。其义译有种种之名。为三衣中之最大者，故称为大衣。以其条数最多，称为杂碎衣。入王宫聚落乞食说法时必服之。故称为入王宫聚落时衣。有三品之不同。九条十一条十三条，二长一短，为下品。十五条十七条十九条，三长一短，为中品。二十一条二十三条二十五条，四长一短，为上品。西域记二曰：‘僧伽胝，旧曰僧伽梨，讹也。’玄应音义十四曰：‘僧伽梨，此音讹也，应云僧伽致，或云僧伽胝。译云合，或云重，谓割之合成，又重作也。此一衣必割截成，余二衣或割不割。若法密部、说诸有部等多则不割。若圣辨部、大众部等则割截之。若不割者直安帖角及以[巾*句]纽而已。’寄归传二曰：‘僧伽胝，译为复衣也。’ 　　 
