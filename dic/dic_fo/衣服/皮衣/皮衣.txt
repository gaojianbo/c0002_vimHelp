(衣服)僧衣之异名。盖取悉多太子入山时，着鹿皮衣之故事。瑞应经上曰：‘行数十里，逢两猎客。太子自念：我已弃家，在此山泽，不宜如凡人被服宝衣有欲态也。乃脱身宝裘，与猎者贸鹿皮衣。(中略)车匿悲泣，随路而啼。顾视太子，已被鹿皮衣。’异出菩萨本起经曰：‘太子行十数里，道逢猎者。太子曰：我欲从汝有所债，宁可得耶？猎者言：所索者可得。太子曰：欲得君鹿皮。猎者即以皮与太子，太子亦以珍物与之。’ 　　 
