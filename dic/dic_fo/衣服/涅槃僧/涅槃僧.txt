(衣服)Niv&amacron;sana，又作泥洹僧。新称泥嚩些那。又曰厥修罗(Kus?laka)，译言内衣。即裙也。行事钞下一之二曰：‘涅槃僧法(此云内衣)，僧祇佛于僧前自着内衣。又，泥婆珊那，泥伐散那，泥婆娑，旧称涅槃僧。教诸比丘，因制式。’资持记中三之四曰：‘涅槃僧，此云内衣，即是裙也。以西土裙法横叠围身，长绳四绕使正，多致不齐。’同下一之二曰：‘翻内衣，西国本无裈裤，即以此衣衬体着故。’慧琳音义八十二曰：‘泥缚些那，僧方裙也，旧云涅槃僧。’西域记二曰：‘泥嚩些那，既无带襻，其将服也，集衣为襵，束带以缁。襵则诸部各异，色乃黄赤不同。’ 　　 
