(衣服)旧称泥洹僧，涅槃僧。新称泥缚些那，泥伐散那Niv&amacron;sana，译作裙。比丘穿于腰部者。十三资具之一。西域记二曰：‘泥缚些那，唐言裙，旧曰涅槃僧，讹也。既无带襻，其将服也。集衣为襵，束带以缁，襵则诸部各异，色乃黄赤不同。’百一羯磨曰：‘泥伐散那，唐言裙。’寄归传二曰：‘四部之殊，以着裙表异。一切有部则两边向外双襵，大众部则右裙蹙在左边，向内插之，不令其堕。西方妇女着裙，与大众部无别。上座正量制亦同之，但以向外直翻傍插为异，腰绦之制，亦复不同。’比丘尼之裙，梵名俱苏洛迦，译曰篅衣。缝两端而为圆形者。见俱苏洛迦条。 　　 
