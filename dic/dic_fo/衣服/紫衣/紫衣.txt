(衣服)紫色之袈裟或上衣也。是非佛制之色，乃赐僧之紫衣，始于唐之法朗等。僧史略下曰：‘按唐书，则天朝有僧法朗等，重译大云经。陈符命言，则天是弥勒下生，为阎浮提主。唐氏合微，故由之革命称周，法朗薛怀义九人并封县公，赐物有差，皆赐紫袈娑金龟袋。其大云经颁于天下寺，各藏一本，令高座讲说。赐紫自此始也。’资持记曰：‘今时沙门多尚紫服。按唐纪，则天朝薛怀义辞宫庭，则天宠用令参朝义。以僧衣色异，因令服紫袈娑，带金象袋。后伪撰大云经。结十僧作疏进上，复赐十僧紫衣龟袋。由此弊源一泄，于今不返。’六物图曰：‘轻纱紫染，髓色俱非，佛判俗服，全乖道相，何善之有！’ 　　 
