(衣服)袈裟名。六祖坛经曰：‘朕积善余庆，宿种善根。值师出世，顿悟上乘。感荷师恩顶戴无已，并奉磨衲袈裟及水晶钵。’标注曰：‘或云：高丽国产，世所珍奇，未见其所由，可重考矣。’东坡全集磨衲赞序曰：‘长老佛印大师了元，游京师，天子闻其名，以高丽所贡磨衲赐之。’鸡林志曰：‘高丽国衣摩衲者为禅法师，衲甚精好。’书林扬觯曰：‘磨衲二字，见梵经。元应一切经音义云：年少净行，上字从手，下字从糸。魏书卢景让传，有邢摩纳。今困学纪闻，从衣从石，误也。然东坡有磨衲赞，即指衲衣。’ 　　 
