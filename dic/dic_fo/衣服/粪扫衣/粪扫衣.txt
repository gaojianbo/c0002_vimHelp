(衣服)又曰衲衣。火烧牛嚼鼠啮死人衣月水衣等，天竺之人，弃之于巷野，与拭粪之秽物同，故名粪扫衣。浣洗缝治之而着于外也。又补纳粪扫之衣片而着用之。故亦名纳衣。比丘着此粪扫衣，不更用檀越之施衣，为十二头陀行之一。粪扫衣之功德，在于离贪着。行事钞下一曰：‘粪扫衣，制着意，此乃世人所弃，无复任用，义同粪扫。’大乘义章十五曰：‘粪扫衣者，所谓火烧牛嚼鼠啮死人衣等。外国之人，此等之衣，弃之巷野，事同粪扫，名粪扫衣。行者取之，浣洗缝治，用以供身。’行事钞下三曰：‘纳衣者，四分云：舍檀越施衣，着粪扫衣。’梵Pa&mdotabv;sukulika。 　　 
