(衣服)旧称只修罗，瞿修罗，厥修罗，厥苏洛迦。比丘尼所着之下裙。缝合如竹筒而无两头者。像其形而称为篅衣。行事钞下一曰：‘此似裙周缝合。’同资持记曰：‘周圆缝合，而无两头，名俱修罗耳。’玄应音义四曰：‘瞿修罗者，此云圌也，像其衣形而立名也。’寄归传二曰：‘梵云俱苏洛迦，译为篅衣。以其两头缝合，形如小篅也。长四肘，宽二肘。上可盖脐，下至踝上四指。’饰宗记五本曰：‘厥修罗者，正言厥苏洛迦，此是圌，义像其形也。’唐韵：‘市缘切。’说文：‘判竹圜以盛谷也。’Kus&umacron;la。 　　 
