(衣服)Ka&tdotblw;hina，又作迦提，羯絺那。衣名。译曰坚实，功德。比丘九十日安居行终后，人所供养之衣，此衣依安居之功，有五种之德，故名功德衣。五德者，一受此功德衣上不行作法(一云说净作法)，畜余分之衣，亦无罪(寻常以为长衣戒禁之)。二三衣之中，不携一衣，经一宿亦无罪(寻常以为离三衣宿戒禁止之)。三应檀主别请亦无罪(寻常以为别众食戒禁之)。四至午时受数度施主之斋亦无罪(寻常以为背请戒或展转戒或处处食戒禁止之)。五至午时不告知同住之人而至施主之家亦无罪(寻常以为不嘱同利入聚戒禁止之)。其功德衣，四周附缘，为五条式者，各条二分为一长一短，通计十隔。一功德衣，使众僧和集于一处，行受衣作法，且定一人之持者使护持之，因而众僧各得受衣之功德。其衣有由施主供之者，若无之时，则众僧集而裁缝之。行事钞上之四曰：‘明了论云：本言迦絺那，为存略故，但云迦提，此翻为功德。以坐夏有功五利赏德也。’同上之四曰：‘明了论翻为坚实也。’定宾之四分律戒本疏下曰：‘迦絺那，此云坚实衣也。此衣以是坚财成，又令施主受坚实报，复令众僧生得五利坚实功德，(中略)亦名功德衣也。’饰宗记八末曰：‘一切坚物，皆称迦絺那，如人烦恼强盛，名此人为迦絺那心人。’迦絺那之字意为坚，以粗制之绵布作之，亦云安居之功德坚实。以一日作终为法。十二月十五日用羯磨舍之。此衣诸说纷纷。后世注释家之说，多不可信。 　　 
