(图像)以焰魔天为中心而建立之曼荼罗也。中央焰魔天，踞水牛，左持人头幢。左右为焰魔后二人，右着衣，左裸。外界下部中央，五道大神坐于床上，右为司命，持简与笔而跏坐，右见司录卷子。又同左侧为拏吉尼，裸形持囊，左为遮文荼，坐马头形之莲叶上。又上部之中央，有泰山府君，凭机执笔，左手执人头幢，其左为圣天，右为成就仙坐。图中五道大神，司命，司录，泰山府君，皆唐服也。然泰山府君为道教之神，与焰罗王供行法次第所出不同。 　　 
