(图像)理趣释金刚萨埵初集会品曰：‘首戴五佛宝冠，熙怡微笑。左手作金刚慢印，右手抽掷本初大金刚，作勇进势。本初者，本来清净法界也。左手作金刚慢印者，为降伏左道左行有情，令归顺道也。右手抽掷五智金刚杵作勇进势者，令自他甚深三摩地，顺佛道念念升进，获得普贤菩萨之地。’作拳安于腰侧，是曰金刚慢印。金刚顶莲华部心念诵仪轨曰：‘左拳安腰侧，右羽抽掷杵。’秘藏记末举之以为胎藏界之金刚萨埵。理趣释毗卢遮那理趣会品曰：‘金刚萨埵菩萨，背月轮戴五佛冠，右手持金刚杵，左手持铃，半跏而坐。’五秘藏诀曰：‘以五佛为冠，背倚月轮，坐白莲华，右手持五智金刚杵安于心上，左手执般若波罗蜜金刚铃按胯上。其身白色也，(中略)右持金刚杵安于心上者，此金刚萨埵主一切如来金刚法印。持此杵者，能摧十种烦恼故。(中略)左手持铃者，表以般若波罗蜜清净法音惊觉一切有情及二乘人。(中略)其身白色，表金刚洁白无染。’秘藏记末举之以为金刚界之萨埵。 　　 
