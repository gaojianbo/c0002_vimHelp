(图像)仁王经仪轨上曰：‘依教令轮故，现作威怒降三世金刚，四头八臂，摧伏摩醯首罗大自在天诸魔军众。’降三世成就极深密门曰：‘吽迦罗金刚，暴怒处月轮，身流火光聚，遍体玄青色。大自在天王，妃乌摩为座。(中略)即起平身立，举右足左旋，蹑彼傲慢者。大自在欲王，扑至于地已，定(左足)按于彼顶，慧(右足)践彼王妃，乌摩乳房上。(中略)二羽(两手)印当心，慧手(右手)持五钴，怒臂如下拟，次箭剑直执，定上(左之上手)五钴钩，次弓次执索，皆直引臂持，四面正青色，右黄左绿色，后红咸忿怒。自在天王妃，为座如前说，吽迦啰金刚，作如是相好。’已上皆四头八臂，五大尊中之降三世也。属于金刚界。若胎藏界曼陀罗之降三世，则为二臂。大日经疏五曰：‘降三世忿怒明王尊，首戴宝冠，持五钴金刚印。’秘藏记末曰：‘降三世尊，黑色大忿怒之相。二牙上，左手持三股跋折罗，右一手持鉾镑，二端有三股刃，在火炎中。’ 　　 
