(图像)顶着宝冠之释迦像也。菩提树下初成道之佛像，有宝冠璎珞，详记如西域记八。又南山之三宝感通录曰：‘东晋杨都金像，华台有西域书。三藏求那跋摩曰：此古梵书也，是阿育王第四女所造。其像有七宝冠，饰以珠玉，可重三斤。’盖造立者为尊重恭敬故，饰以宝冠璎珞，非有别意。然后世作说曰：宝冠释迦者，大乘佛转轮圣王之相也，不同小乘厌俗出家之相。十六罗汉之中尊，必为宝冠释迦也。华严合论曰：‘略说大相在九十七种大人之相，随好无尽，顶有华冠，顶着璎珞，手着环钏，非同三乘厌俗出家。’ 　　 
