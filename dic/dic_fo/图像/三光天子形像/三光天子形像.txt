(图像)画三光之像以明星为菩萨形，置于中央，以日月为天人形，置于左右，学海余滴四曰：‘在佛工家造三光像，大明星为菩萨形，日月二天作天人形。若三光俱依其本，即宜为菩萨形。若约其迹，则宜并为天人形。今一是从本，二是就迹，本迹互显也。若约日月星辰阶位，则宜于日月后列明星。今则明星依其本地，故安于中央，日月就迹，故列于左右。况复妙经以名月天子普光天子宝光天子为次第，大明星在其中间耶？’愚案明星有先日破世间闇之本誓。大集经二十三虚空目分净目品曰：‘往昔发愿，此阎浮提夜五分过，余一分在，当在日前十千由旬，先当破坏阎浮提闇而作明相。’ 　　 
