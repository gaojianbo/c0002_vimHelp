(图像)甘露军荼利菩萨供养念诵仪轨曰：‘军荼利身色，莹如碧颇梨。威光逾劫焰，赫弈佩日轮。颦眉笑怒容，虎牙上下现。千目现不瞬，晃耀皆如日。千手各操持，金刚诸器杖。首冠金刚宝，龙璎虎皮裙。无量忿怒众，金刚及诸天，围绕作侍卫。’又曰：‘次说本尊身相，应观四面四臂：右手执金刚杵，左手满愿印，二手作羯磨印，身佩威光焰鬘，住月轮中，青莲华色，坐瑟瑟槃石。正面慈悲，右第二面忿怒，左第三面作大笑容，后第四面微怒开口。(中略)随意所乐，观念四臂八臂乃至两臂千臂。’ 　　 
