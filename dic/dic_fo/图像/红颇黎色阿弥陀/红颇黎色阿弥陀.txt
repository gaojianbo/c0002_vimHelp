(图像)带红颇梨色之阿弥陀佛尊像也。三摩耶者，八叶莲华上横五钴杵，杵上竖独钴杵，上有红莲，其上阿弥陀佛结跏跌座，头上戴金刚五佛之宝冠。左右两手住于定印，佛身及衣等悉带红颇梨之色，威容端严。盖以五大之色配于五方，赤色当于西方，弥陀本土西方之色，为本佛之身色光明也。无量寿如来修观行供养仪轨曰：‘想坛中有纥哩字，放大光明如红颇黎色，遍照十方世界。其中有情遇斯光者，无有不得罪障消灭。’此为本说。守护国界主陀罗尼经二曰：‘观想成已，渐观遍身皆红莲华色，此身即成阿弥陀如来。此观成已，即从顶上放红莲华色光，亦以无数百千亿光而为眷属。一一光中皆有无量红莲华色菩萨而现，各以此印入深三昧，光照西方恒沙世界，彼中众生遇斯光者，皆入三昧。’ 　　 
