(图像)优填王始以栴檀作释迦佛之形像，瑞相圆满，故名瑞像。西域记五曰：‘城内故宫中有大精舍，高六十余尺，有刻檀佛像，上悬石盖，邬陀衍那王之所作也。灵相间起，神光时照，诸国君王恃力欲举，虽多人数莫能转移。遂图供养，俱言得真，语其源迹，即此像也。初如来成正觉已，上升天宫为母说法，三月不还。其王思慕愿图形像，乃请尊者没特迦罗子，以神通力接工人上天宫，亲观妙相雕刻栴檀，如来自天宫还也。刻檀之像起迎世尊，世尊慰曰：教化劳耶？开导末世。’ 　　 
