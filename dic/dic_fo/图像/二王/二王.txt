(图像)寺门两胁所立之二个金刚夜叉也，略名金刚神，亦曰夜叉神。其本名曰密迹金刚，为法意王子之化身。大宝积经密迹金刚力士会曰：‘昔有转轮圣王曰勇群王，具足千子。有二夫人，有二孩童自然来上夫人膝上，一云法意，二云法念。父王知诸子发道意，欲知当来成佛之次第，使千子探筹。有太子名净意，得第一筹，拘留孙佛是也。得第四筹者，释迦佛也。乃至得最后之筹者楼由佛也(他经曰楼至)。时后二子，兄为法意曰：吾自誓当诸人成得佛时为金刚力士亲近于于佛，闻一切诸佛秘要密迹之事，信乐不怀疑结。弟为法念曰：愿诸仁成佛道，则身当劝助法轮使转。其时之勇群王，即过去之定光如来是也；其时之诸子即此贤劫中之千佛是也；其法意太子即今之金刚力士，名为密迹者是也；其法念太子即今之梵王是也；彼时圣王之中宫夫人婇女即今之诸来会者是也。’(金光明文句记六，谓出于正法念经，误也。检七十卷正法念经无此文)依此本缘，则金刚力士唯为一人。故知礼之金光明文句记六曰：‘据经唯一人，今状于伽蓝之门为二像者，夫应变无方，多亦无咎。’但以此为二像者，亦据佛说。毗奈耶杂事十七曰：‘给孤长者，施园之后，作如是念：若不彩画便不端严。佛若许者，吾欲庄饰。(中略)佛言：长者于门两颊，应作执杖药叉。’(夜叉新译作药叉)。然嘉祥之法华义疏十二，谓金刚力士为楼至佛之化身。又禅录皆为青叶楼至二佛之化身，此未审见宝积经文之误也。禅录之误，本于陆游之入蜀记。[囗@又]密宗以爱染明王与不动明王并称曰二王。爱染明王表烦恼即菩提。不动明王表生死即涅槃。 　　 
