(图像)又名十七尊曼荼罗。于金刚萨埵欲触爱慢之五秘密，加八供四摄而成，故有此称。金刚界九会中之理趣会，即与此曼荼罗相当。普通流布之像，中央画金刚萨埵，右边安欲触二尊，左边安爱慢二尊。而宗睿所传之曼荼罗，欲金刚画于萨埵之左后，触金刚安于右后，爱金刚安于左侧，慢金刚安于右侧。又有以欲触爱慢四菩萨顺次安于前右后左者。若依深秘之义，则欲菩萨为金刚界大圆智镜，故为大慧，触菩萨为宝部平等性智，故为大定，爱菩萨为莲华部妙观察智，故为大悲，慢菩萨为羯磨部成所作智，故为大精进，乃摄定于慧，摄进于悲，合此四菩萨为悲智二德，合悲智二德为一金刚萨埵，是即为爱染明王也。 　　 
