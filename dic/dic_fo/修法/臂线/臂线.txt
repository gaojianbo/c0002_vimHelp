(修法)以五色之线悬于臂次除病，是婆罗门之法，佛亦为病缘于诸弟子开之。毗奈耶杂事一曰：‘六众乞食，见诸婆罗门以妙香华庄严形体，将五色线系臂上。六众亦以五色线系臂上，入城乞食。诸人见之而讥弄之。佛因制之，言若系者得越法罪。时有苾刍婴病，诣医问处方。答言圣者取五色线咒之，系于臂即病愈。曰：世尊不听。彼言：仁大师慈悲为本，缘病开许无疑。时诸苾刍言于佛，佛言我今听诸苾刍为病因缘，受医人教者，系线亦无犯。’ 　　 
