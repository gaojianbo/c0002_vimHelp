(修法)以光明真言加持土砂撒布之于亡者之尸骸或其墓处也。不空罥索毗卢遮那佛大灌顶光真言经曰：‘设众生具造十恶五逆四重诸罪，犹如微尘满斯世界，身坏命终，堕诸恶道。以是真言加持土砂一百八遍，尸陀林中，散亡者尸骸上，或散墓上，遇皆散之。彼所亡者，若地狱中，若饿鬼中，若修罗中，若傍生中，以一切不空如来不空毗卢遮那如来真实本愿大灌顶光真言神通威力加持土砂之力，应时即得光明及身，除诸罪报，舍所苦身，往彼西方极乐国土，莲华化生，乃至菩提更不堕落。’佛顶尊胜陀罗尼经亦说此法。 　　 
