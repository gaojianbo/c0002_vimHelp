(修法)尸咒，半尸咒也。以毗陀罗法阴杀人，用全尸谓之尸咒，用无头之尸谓之半尸咒。瑜伽论记十七曰：‘泰云：有人欲杀他，咒令死身长令杀怨家，故名尸咒。无头尸不作言语，令杀他人，故名半尸。测云：有人欲杀他，以咒咒鬼令鬼杀他。令尸杀众生，故名为尸。或以尸手足等杀有情，故名半尸。’又玄应音义曰：‘尸半尸，此是咒法。西国有此，谓咒于死尸，令起杀人。半尸者，咒令起坐，令起尸鬼杀人，故半尸。’见毗陀罗条。 　　 
