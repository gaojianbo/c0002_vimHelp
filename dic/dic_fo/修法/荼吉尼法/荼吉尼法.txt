(修法)据以上所举经疏之说，荼吉尼原为有通力之一种鬼神，成就此法则其人亦得通力，因而印度外道多修此法。而真言密教为摄受彼外道谓佛亦说此。然支那传译之经轨中未有此，日本盛行此法，且出种种之经轨，而以狐精为其本体，其经轨如阿罗婆沙曩吒枳尼经，相欢陀罗尼经，刀自女经，神验咒王经，辰狐本因缘经，吒枳尼旃陀利王经等。无一在大藏中也。 　　 
