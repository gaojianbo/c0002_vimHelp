(修法)于亡魂供斋食也。人死七七日间，当生未定，谓之中有，中有之身，谓之健达缚。此译寻香。以寻香而食故也。故为进食物之香气于死者而供斋食。俱舍论九曰：‘欲界中有身资段食不，虽资段食，然细非粗。其细者何？谓唯香气，由斯故得健达缚名。’行事钞上曰：‘今有为亡人设食者，依中含云。若为死人布施祭祀者，若生人处饿鬼中者得，余趣不得。由各有活命食故。杂含中广明此事。若亲族不生人处中者，但施心施，其自得功德。’苏婆呼童子经上曰：‘若欲食时，先出钵中饭分为五分：一分准拟路行，饥人来者是，一分施水中众生，一分施陆地众生，一分施七世父母及饿鬼众生。’ 　　 
