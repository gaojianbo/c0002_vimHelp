(修法)密教于每一修法结之解之。结界者，遮恶持善之义，分迷悟善恶之界畔，退恶类住善者之法也，其法有五种：一地结，二四方结，三虚空网，四火院，五大三昧耶。第一地结，又名金刚橛，立橛于大地其橛为金刚橛，其橛之根或说到金轮际，或说到水轮际等。是十八道之第六也。第二四方结，又名金刚墙，若无四方之墙，以三胡墙为墙。是十八道之第七也。第三虚空网，以金刚网张于虚空，网端垂于金刚坛上，是十八道之第十四也。第四火院，以火炎旋绕于彼空网，是为除天魔波旬之障难，十八道之第十五也。第五大三昧耶，前火院外之总结界也。所以用此印明者，苏悉地仪轨曰：‘假令侧近转轮王佛顶及余相违诸道言者，不能解坏亦不损减。’即依金轮佛顶等威力为除断坏之之难而作之也。故时处仪轨曰：‘修行诸尊者，五百由旬内尊皆不降赴，以轮王威德断坏诸法故。’金刚墙火炎等避此难难，故更用大三昧耶之印明也。此大三昧耶，十八道及如意轮轨不载之，惟于军荼利轨说之，因而加之也。轨云：复结大三昧耶印。十度(十指)相叉于内为拳，忍愿(左右中指)并竖，屈进力(左右风指)如钩，在忍愿之两边，如三股杵形，以禅智(左右大指)附于进力之侧(是门缚三股印也)右旋印三匝，诵密言三遍。诵密言曰：唵(归命)赏羯[口*礼](轮)摩诃(大)三摩琰(平等)娑嚩诃(成就)是于前火院之外尚以三股重成大界也。见秘藏记本，同钞六、十八道钞上。 　　 
