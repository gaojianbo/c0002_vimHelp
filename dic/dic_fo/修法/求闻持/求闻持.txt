(修法)念虚空藏菩萨而求记忆力成就之法也。闻持者见闻忆持不忘。其修法画虚空藏菩萨于圆满之月轮中，安置之于室内，具种种之供物，诵虚空藏菩萨之心咒，及一百万遍，即得悉地。又于日月蚀时置菩萨及坛于露地之净处，于种种供物外，取苏(牛乳煮者)一两盛于铜器，置之于坛上，以乳木搅乳，目观月日，兼又看苏，不限遍数诵陀罗尼，则于日月蚀退而未圆之中，其苏现上中下三品之相：一气、二烟、三火，得此中之一相，法即成就。苏为神药，服之，则一经耳目，记之于心永无忘失，无诸余之福利计(已上记求闻持法)。又，三光中明星为虚空藏菩萨之变化，故有于屋上穿一穴拜之且诵神咒之法。 　　 
