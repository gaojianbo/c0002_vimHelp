(修法)&Amacron;ve&sdotabv;a，又作阿尾奢。为托人之法。修验者，摄取鬼魅及病鬼使附托于童男女，问病之轻重，命之长短，一切之灾祥，以除疾禳祅者名曰阿比舍法。译曰遍入。谓请降天神摄取鬼魅。令遍入于童男女之支体也。摩醯首罗天说阿尾奢法曰：‘时摩醯首罗告那罗延言：汝当谛听。(中略)若欲知未来事者，当拣择四五童男或童女，可年七八岁，身上无瘢痕靥记，慧聪灵利。先令一七日服素食，要须吉日沐浴，遍身涂香，着净衣。口含龙脑豆蔻，持诵者面向东坐，身前以白檀香涂一小檀，可一肘量。令童女等立檀上。(中略)取安息香，以大印真言，加持七遍。烧令童女薰手。又取赤华加持七遍，安童女掌，便以手掩面。则持诵者结印诵言，应诵七遍。则彼童女战动，当知圣者入身，必速应验未来善恶一切灾祥事。’瑜只经曰：‘若加持男女，能令阿尾舍，三世三界事，尽能知休咎。’ 　　 
