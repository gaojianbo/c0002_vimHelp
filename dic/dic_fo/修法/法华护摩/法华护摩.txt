(修法)静明法印云：密教之护摩，围陀梵志之行也，药王之烧臂烧身，真实之护摩也。法华药王菩萨烧臂烧身之行为最上乘之大行，真法供养之密行。所谓烧两臂者空二偏而归于中道之意也，烧身者烧别教假中显圆融三谛之意也。又依迹门之意，以不变真如为本，故云烧臂烧身。依本门之意，以随缘真如为本，故云还复如故。又烧尽色法五大是烧臂烧身之义，成法性五大是还复如故之义。又混万法而归一如，是烧臂烧身之意，苏生三千并成，显俱体俱用，是还复如故之意也。见溪岚拾叶集。 　　 
