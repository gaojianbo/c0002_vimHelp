(修法)灌顶式时，受者所饮之香水名。又云誓水。大日经疏五曰：‘又于别器调和香水，以郁金龙脑旃檀等种种妙香，亦以真言加持，授与令饮少许，此名金刚水。以秘密加持故，乃至地狱重障皆悉除灭，内外俱净，堪为法器也。阿阇梨言：此即名为誓水。亦顺世谛，犹如盟誓之法。令于一切众圣前，喢此香水，自誓其心，要令不退大菩提愿也。’ 　　 
