(修法)大日如来以梵志说四十四种邪道之火法，分说十二种真道之护磨法十二神。一、智火为最初，名大因陀罗。端严净严相，增益施威力，焰鬘住三昧，当知智圆满。此中最初之火，即是菩提心之慧光也。形方，色黄，即是表金刚座。端严者，是内庄严，言此智火，具本尊之形一切之功德故也。增威者，是外事，谓十力等之用也，此智火其性如是，内外之功德，庄严圆满，能与十力共，故增威也。识此火故，烧无始以来无明之积薪无复遗余，如劫烧时之火灰烬皆尽，荡然无垢，一切如来之功德，皆成就也。然此火神即名为智，其相端严成金刚色，以圆光焰鬘自 　　 
