(修法)长寿之秘法也。如意宝珠转轮秘密现身成佛金轮咒王经放钵品说，佛告曼殊师利童子言：若有善男子善女人，飞空钵行佛正道，欲利益众生者，先选高山及深谷，若者如覆钵，若者如仰钵寂寞无人最胜之境界，作造庵室，唯好独住此清净道场所，断语无言，断五榖粒，食餐松叶，吞水吸气，禅定思静，诵八大龙王陀罗尼及龙王名号，(中略)次取空钵召请诸龙王及迦楼罗鸟王，各咒一万三千遍，即没空中，起大风轮。尔时金翅鸟王及娑伽罗大龙王等乘其风轮，顶戴空钵，至天上诸龙王宫及阿修罗宫，即取长年仙药，施与行人。行者服已，住寿一千岁，神通如意，能堪修行佛之妙法道。若亲近女色及食肉类，则不得飞钵，神通顿止。是则先佛修行之要术，神仙之秘法也。 　　 
