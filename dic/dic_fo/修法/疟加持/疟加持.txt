(修法)又名疟病法。加持病疟人使之平愈之法也。法令病者南向，修法者坐其后方，先作护身法，并结结界之印，防恶魔障碍，次结弥陀定印，入于冥想，观念病者之心月轮，有鍐、吽、怛洛、纥哩、恶之五字，此五字如其次第变为大日、阿閦、宝生、弥陀、不空之五佛，此五佛又成五大明王，不动明王降伏一切诸魔，降三世明王降伏天魔，军荼利明王降伏身魔，大威德明王降伏人魔，金刚夜叉明王降伏地魔，次诵慈救咒，加持病者后，以头指于其顶、左肩、胸、右肩、及项、如次第书五大明王之种子，背书五种阿字，胸书鍐吽怛洛纥哩恶之五字，左臂书鍐字，右腕书阿阇梨位之真言，额书鍐字，其左书纥哩，其右憾字，皆书梵字，更诵慈救咒，终不使病者观后方，令立行。于背或胸书梵字，有顺序等。出于作法集。又毗沙门仪轨大元帅仪。轨中等别有简易之法。 　　 
