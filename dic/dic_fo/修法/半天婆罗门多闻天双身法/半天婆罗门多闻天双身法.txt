(修法)溪岚拾叶集九曰：‘一义云双身法者，半天婆罗门与多闻天不二一体之意也。其缘起云：此多闻天往昔与此半天婆罗门同时发心，多闻天以精进苦行故，速成福智，半天婆罗门以懈怠乐行故，今在凡地。于是起猛利强盛之嗔恚，发誓行于修多闻天法之处，而为障碍神。所诠多闻天表法性，半天表无明也。无明法性为相违之法，故此双身相背，无明法性为同体之惑，故不相离也。法性无体，全依无明。无明无体，全依法性。宜深思之。’ 　　 
