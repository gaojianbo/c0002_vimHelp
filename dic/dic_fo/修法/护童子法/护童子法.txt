(修法)大梵天王诣佛所曰：世有十五鬼神，对于诸童子，作种种之恼害。我说其鬼神之形相及童子恼害之相，及驱除之法。其调治之法有大鬼神王，名旃檀干闼婆，于诸鬼神最为上首，当以五色之线诵此陀罗尼，一遍一结，作一百八结，并书其所害鬼神之名，使人赍此书与线言于彼徒，今疾走速如风。神王与其眷属皆从十五神所在，以彼五色线缚其鬼神，俾勿害众生。因以种种之美味饮食香华灯明及乳粥供养神王。梵王复言：若有女人不生男女，或在胎中失坏堕落，或已生夺命，此诸女等欲求子息保命长寿，当系念而修行善法，于月之八日十五日受持八戒，洗浴清净，着新净衣，礼十方之佛，至中夜运小芥子，置己顶上，诵我所说之陀罗尼，则令此女人如意，所生男子，安稳无苦，尽其形寿，而勿中夭。若有鬼神不顺我咒，我当使其头为七分，如阿梨树枝。因而说咒，世尊又说一咒，除童子之难。见护诸童子陀罗尼经。鬼神之形相与被恼之相状如图。 　　 
