(修法)切桃木之枝，约尺余，以真言加持之，或扣魅女之肩，或打病者之痛所者。止观八曰：‘又随身上有痛处，以杖痛打病处，至四五十。此复何意？夫诸病无非心作，心有忧愁思虑，邪气得入。今以痛逼之，则不暇横想，邪气去，病除也。’用桃木者，由于道家之记。事物纪元八曰：‘五烛宝典曰：元日施桃枝着户上，谓之仙木。以郁垒山桃，百鬼畏之故也。’本草纲目二十九曰：‘一名仙人桃。’ 　　 
