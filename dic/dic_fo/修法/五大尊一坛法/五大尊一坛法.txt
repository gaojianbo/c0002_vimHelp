(修法)若欲以五大尊同安一坛，则当准于仁王仪轨修之。彼文云：坛之中心，画十二辐轮，东边画五股金刚杵，南边画金刚宝，西边画金刚剑，北边画金刚牙。此上五事，即是五方菩萨手中所执之秘密契也。东南隅画三股金刚杵，西南隅画宝冠，西北隅画箜篌，东北隅画羯磨金刚杵，当四角之上置四贤瓶，金银铜瓷等。新瓦亦得。于可受一升已下之瓶，满盛水，插枝条之华，取四色绘，各长四尺，色为青黄赤绿，以次系于四瓶之顶。次于第三重之东门画金刚钩，南门画金刚索，西门画金刚锁，北门画金刚铃，东南角画香炉，西南角画荷叶，中画杂华，西北角画灯，东北角画涂香器，所画之杵等，皆有光焰，三重坛外有一重之界道云云。 　　 
