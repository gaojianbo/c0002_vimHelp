(饮食)又曰出饭。律有出众生食之语。于食前为众生出少许食而施与之，持戒者之一法式也。略曰出饭，亦曰生饭。其起因，一为旷野鬼也。涅槃经十六谓，佛尝游旷野，有一鬼名旷野。食血肉，日杀一人，不受佛之教化。佛为大力之鬼神。鬼怖伏。佛还本身，使受不杀生戒。命以后从佛弟子受饭食。[囗@又]一为鬼子母神也。毗奈耶杂事三十一记佛化鬼子母曰：‘于赡部洲所有我声闻弟子，每于食次出众生食，并于行末设食一盘，呼汝字并诸儿子，皆令饱食永无饥苦。’行事钞赴请篇曰：‘明出众生食，或在食前唱等，得已出之。或在食后，经论无文，随情安置。’ 　　 
