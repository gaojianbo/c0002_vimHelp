(饮食)又云腐烂药。南山旧律家依僧祇四分所说谓为大小便，义净新律家依有部律谓为人所遗弃之医药。僧祇律四曰：‘若被毒，医言应服大便汁。若自己许不须复受，若他许者当受。比丘病，医言当服小便者，不得取初后，应取中。若自己许承取即名受，若在地及他许当受。’四分律四十二曰：‘尔时比丘病毒，医教服腐烂药。若是已腐烂药堕地者，应以器盛水和之，漉受然后服；若未堕地者，以器受之水和漉服之，不须受。’业疏三曰：‘腐烂药者，世所同弃而实可收，即大小便也。有本说云陈弃药者，谓世间煮残渣滓可弃者，取重煮之，得疗即止。何须问本？’同济缘记曰：‘腐烂制中有二释：初释中，小便治劳，大便解热，名黄龙汤。次释，则通众药，人所不用，故云陈弃。即腐烂异名。’义净师极斥之。寄归传三曰：‘自有方处鄙俗久行，病发即服大便小便。疾起便用猪粪猫粪，或堈盛瓮贮。号曰龙汤，虽加美名，秽恶斯极。(中略)陈弃之言，即是陈故所弃之药，意在省事，仅可资身。上价自在开中，啖服实成非损。梵云晡堤木底鞞杀社。晡提是陈，木底是弃，鞞杀社，译之为药，是陈弃药也。律开大便小便，乃是犊粪牛尿。(中略)正量部中说其陈弃，既是部别不可同斯。了论虽复见文。元非有部所学。’巴P&umacron;timutta(m&umacron;tra)－bhesahjja(粪便药)。梵(义净)P&umacron;timukti－bhe&sdotblw;ajya(陈弃药)。 　　 
