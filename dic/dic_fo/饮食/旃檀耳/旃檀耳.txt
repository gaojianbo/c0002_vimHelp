(饮食)生于旃檀木之耳。纯陀以之供佛。佛受之而涅槃。纯陀又作周那。长阿含经三曰：‘尔时世尊于负味城随宜住已，告贤者阿难，俱诣波婆城。(中略)路由末罗至波婆城阇头园中，时有工师子名曰周那，(中略)即请世尊明日舍食，时佛默然受请。(中略)大众围绕往诣其舍，就座而坐。是时周那寻设饮食供佛及僧，别煮旃檀树耳，世所珍奇，独奉世尊。佛告周那：勿以此耳与余比丘。周那受教，不敢辄与。’玄义七曰：‘八十二岁老比丘身，诣纯陀舍，持钵乞食，食旃檀耳羹，食讫说法，果报寿命中夜而尽。’ 　　 
