(饮食)欲界天之食物须陀味也。起世经七曰：‘四天王天，并诸天众，皆用彼天须陀之味。(中略)欲食时，即于其前有众宝器自然成满，天须陀味种种异色。诸天子中有胜堂者，其须陀味食色最白净。若彼天子果报中者，其须陀味色则稍赤。若彼天子福德下者，其须陀味色则稍黑。时彼天子以手取天须陀味内其口中，此须陀味既入口中已，即自渐渐消融变化，譬如酥及生酥掷置火中。’维摩经一曰：‘如诸天共宝器，食随其福德，饮食有异。’ 　　 
