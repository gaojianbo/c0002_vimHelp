(饮食)梵语Am&rdotblw;ta阿密哩多。译言甘露。异名天酒。美露。味甘如蜜。天人所食。光明文句五曰：‘甘露是诸天不死之药，食者命长身安，力大体光。’注维摩经七：‘什曰：诸天以种种名药，着海中，以宝山摩之，令成甘露。食之得仙，名不死药。生曰：天食为甘露味也，食之长寿，遂号为不死药也。’玄应音义二十二曰：‘苏陀味，旧经中作须陀饮，此云天甘露食也。’正法念经九曰：‘甘露为毒。’ 　　 
