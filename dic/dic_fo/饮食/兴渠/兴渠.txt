(饮食)Hingu，又作兴瞿，兴旧，兴宣。五辛之一。玄应音义十八曰：‘兴渠，此言讹也，应言兴旧兴宜。出阇乌荼娑佗那国，彼土人常所食者也，此方相传以为芸薹非也。此树汁似桃胶，西国作食皆着之，今时阿魏药是也。’慧琳音义六十八曰：‘兴瞿，梵语药名，唐云阿魏也。’宋僧传二十九慧日传曰：‘僧徒多迷五辛中兴渠，兴渠人多说不同，或云芸薹胡荽，或云阿魏。(中略)五辛此土唯有四：一蒜二[薤-歹]三葱四薤，阙于兴渠。梵语稍讹，正云形具。余国不见，回至于阗方得见也。根粗如细蔓菁根而白，其臭如蒜。彼国人种取根食也。于时冬天到彼，不见枝叶。薹荽非五辛，所食无罪。’ 　　 
