(饮食)成自人畜粪尿之药也，又曰黄龙汤，为一种之陈弃药。吾国之僧俗用之，义净三藏痛斥之。寄归传三曰：‘自有方处鄙俗久行，病发即服大便小便，疾起便用猪粪猫粪。或堈盛瓮贮，号曰龙汤，虽加美名，秽恶斯极。’南山羯磨疏三下曰：‘腐烂药者，世所同弃而实可收，即大小便也。’济缘记三下曰：‘小便治劳，大便解热，名黄汤。’止观二之三曰：‘譬如父母见子得病不宜余药，须黄龙汤凿齿泻之，服已病愈。’大部补注十二曰：‘止观云黄龙汤者大便汁也。’见陈弃药条。 　　 
