(饮食)又作莫耆，摩蚔，摩醯，摩蛇。药名。放光般若经九曰：‘譬如拘翼有药名摩只，有蛇蚖饥行，求索虫欲食之。虫遥见蛇蚖，走趣药所，蛇欲得往，以药气故不能得前。何以故？以药威德故使蛇中道还。’智度论五十六曰：‘譬如憍尸迦，有药名摩只。有蛇饥行索食，见虫欲啖。虫趣药所，药气力故蛇不得前，即便还去。’玄应音义三曰：‘摩只，长安品作摩蛇，小品经作摩醯，皆梵言也。明度经作神丹，此言也。’慧琳音义五曰：‘莫耆梵语也，能除众毒，神药名也。其药功力，经中自说。’可洪音义二曰：‘摩蚳，巨支反，药名也。自前诸部作摩只，小品经作摩醯。’梵Mahil&amacron;。 　　 
