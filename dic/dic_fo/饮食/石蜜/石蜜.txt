(饮食)冰糖也。善见律十七曰：‘广州土境，有黑石蜜者，是甘庶糖，坚强如石，是名石蜜。伽陀者，此是蜜也。’法华玄义七曰：‘言石蜜者，正法念经第三云：如甘蔗汁器中火煎，彼初离垢名颇尼多。次第二煎，则渐微重，名曰巨吕。更第三煎，其色则白，名曰石蜜。’本章曰：‘一名乳糖，又名白雪糖，即白糖。出益州，及西戎。用水牛乳汁米粉和沙糖煎炼作饼块，黄白色而坚重，川浙者佳。主心腹热胀，润肺气，助五藏津，治目中热膜，口干渴，可止目昏闇能明。’按根本律，有糖无石蜜。律摄云：糖摄石蜜也。 　　 
