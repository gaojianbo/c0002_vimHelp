(饮食)佛在迦尸国竹园，与诸比丘安居时，居士等作种种之粥施佛与僧。故有八种之名：一酥粥。以牛马等之酥，和米粟煮为粥也。二油粥。以荏酥麻等之油，和米粟煮为粥也。三胡麻粥，取胡麻之子和米粟煮为粥也。四乳粥，以牛马等之乳和米粟煮为粥也。五小豆粥，以绿豆赤豆等和米粟煮为粥也。六摩沙豆粥，摩沙豆疑即大豆，盖梵语摩诃，华言大。今言摩沙者，乃梵音远近不同。以此豆和米粟煮为粥也(摩沙M&amacron;&sdotblw;a译豆颗)。七麻子粥。以黄麻子和米粟煮为粥也。八薄粥，或用米或用粟煮为稀粥也。十诵律二十六。 　　 
