(饮食)Agada，阿伽陀之略，药名。六十华严经十曰：‘譬如伽陀药，消灭一切毒。’探玄记六曰：‘伽陀此云良药。’参照何伽陀条。[囗@又](术语)G&amacron;th&amacron;，又作伽他。译曰句颂、孤起颂、不重颂。凡伽陀有二种：一通，不论颂文与散文(长行)，凡经文之文字数至三十二字者，谓之为首卢伽陀&Sacute;loka。二别，必以四句而文义具备者，不问三言乃至八言等必要四句，是谓之结句伽陀。伽陀有此通别二种，因而通之伽陀，单译为句，别之伽陀，译为颂。次，结句伽陀之中又有二种：一单独结句以演法义，又赞叹佛德者，于十二部经中称之为伽陀，译为孤起颂，或不重颂。二前说之散文经义重结于伽陀者，于十二部经中称之为只夜Geya，谓为应颂，或重颂。故伽陀之言，有二重之通别。嘉祥法华义疏三曰：‘偈有二种：一首卢偈，凡三十二字。盖是外国数经之法，数经之法者，莫问长行与偈，但具三十二字，便名一首卢偈也。’净土论注曰：‘偈是句数义。’(此首卢伽陀之释)。法华玄赞二曰：‘梵云伽陀，此翻为颂，颂者美也、歌也，颂中文句极美丽故，歌颂之故，讹略云偈。’西域记三曰：‘旧曰偈，梵文略也。或曰偈陀，梵音讹也。今从正音，宜云伽陀。伽陀唐言颂，颂三十二言也。’玄应音义二十三曰：‘伽陀此方当颂，或言摄，言诸圣人所作，不问重颂字之多少。四句为颂者，皆名伽陀。案西国数经之法，皆以三十二字，为一伽陀，或言伽他，讹也。旧言偈者，亦伽陀之讹也。’(已上结句伽陀之总释)。大乘义章一曰：‘伽陀此翻名为不重颂偈，直以偈言显示诸法，故名伽陀。’玄义一下曰：‘孤起偈，说世界阴入等事，是名伽陀。’同六上曰：‘伽陀者，一切四言五言七九等偈，不重颂者，皆名伽陀也。’法华玄论六之一曰：‘伽陀此云不重颂，亦略云偈耳，四句为颂，如此间诗颂也。’(已上结句伽陀之别释)。  　　 
