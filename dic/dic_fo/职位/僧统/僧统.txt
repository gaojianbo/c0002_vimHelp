(职位)僧官名。僧史略中曰：‘姚秦初立僧官，称为正。魏改之，称为统。有沙门统，僧统，沙门都统三名。皇始年中法果初任沙门统。文成帝再兴佛法后，罽宾沙门五人给僧统。孝文帝世初任昙曜为沙门都统。其后至隋世初起大统之称，以昙延任之。’新译仁王经下曰：‘未来世中一切国王王子大臣，与我弟子横立记籍，设官典主大小僧统非理役使，当知尔时佛法不久。’同良贲疏曰：‘西国出家者，不立记籍，亦无主典，僧中统摄悉皆无矣。’ 　　 
