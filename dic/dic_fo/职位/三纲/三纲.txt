(职位)各寺设三人役务，吾国有上座，寺主，维那，或上座，维那，典座，日本谓之上座，寺主，都维那。如僧纲，以有德之人为纲绳而提挈之，故云纲。西天之诸寺仅有上座之一纲。求法高僧传上曰：‘寺内但以最老上座而为尊主，不论其德。诸有门钥每宵封印，将付上座，更无别置寺主维那，但造寺之人为寺主。梵云毗诃罗莎弭Vih&amacron;rasv&amacron;min，若作香直典掌寺门及和僧白事者，名毗诃罗波罗Vih&amacron;rap&amacron;la，译为护寺。若鸣犍椎及监食者，名为羯磨陀那Karmad&amacron;na，译为授事。言维那者讹也。’吾国东汉后唯置寺主，使知一寺之事。秦魏已后，始有上座之敕补，而置于寺主维那之上，由此而三纲之称起。僧史略中曰：‘寺之设也，三纲立焉，若网罟之巨纲，提之则正故曰也。梵语摩摩帝，悉替那Sthavira，羯磨陀那，华言寺主上座悦众。’又‘道宣敕为西明寺上座，列寺主维那上。’名义集曰：‘隋智琳，润州刺史李海游，命琳为断事纲维。尔护寺立三纲，上座维那典座也。’ 　　 
