(职位)司灯火之童子也。碧岩第七则评唱曰：‘如则监院在法眼会中未曾参请入室，一日法眼问云：则监院何不来入室？则云：和尚岂不知耶？某甲于青林处有个入头。法眼云：汝试为我举看。则云：某甲问如何是佛。林云：丙丁童子来求火。法眼云：好语，恐儞错会，更说看。则云：丙丁属火，以火求火；如某甲是佛，更去求佛。法眼云：监院果然错会了。则不愤便去。法眼云：此人回则可救；若不回，则不得救。则到中路自忖云：他是五百人之善知识，岂赚我耶？遂回再参。法眼云：儞但问我，我为儞答。则便问如何是佛。法眼云：丙丁童子来求火。则于言下大悟。’按传灯录十与此异。 　　 
