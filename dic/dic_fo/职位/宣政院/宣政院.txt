(职位)元至元初，立总制院，而领以国师。掌释教僧徒及吐蕃之境而隶治之。二十五年，因唐制吐蕃来朝，见于宣政殿之故。更名宣政院，置院使十人，同知副使佥院各二人，同佥院判各三人，参议经历各二人，都事三人，照磨管勾各一人，僧俗并用。二十六年，置断事官四人。以后增省不一。至天历二年，定置如前。详于续文献通考。 　　 
