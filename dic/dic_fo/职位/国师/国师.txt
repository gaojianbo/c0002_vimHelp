(职位)谓一国之师也。原非专封佛徒，如王莽以刘歆为国师，时称国师公。后汉书，赵典笃学博闻，宜备国师，六朝时称国子祭酒为国师，儒生亦得称国师也。至北齐文宣帝始以高僧法常为国师，降及元明，佛徒封国师者尤多。僧史略中曰：‘西域之法，推重其人，内外攸同正邪俱有。昔尼犍子信婆罗门法，国王封为国师。(中略)声教东渐，唯北齐有高僧法常，初演毗尼有声邺下，后讲涅槃并受禅教，齐王崇为国师。国师之号自常公始也。’[囗@又](人名)六祖慧能大师法嗣，西京光宅寺慧忠国师。既得心印，居南阳白崖山党子谷四十余岁，不下山门。唐肃宗闻其道行，敕令入京，以师礼待之，因称国师。见传灯录五。 　　 
