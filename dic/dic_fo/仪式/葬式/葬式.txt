(仪式)佛家之葬式，本依后分涅槃经净饭王泥洹经等所说及毗奈耶杂事所说之亡僧葬法(见葬法条)，至于后世，诸宗各殊，惟禅宗典例，最为详密。今记其大要，僧死先为浴亡，使浴亡者。次着衣，据寝室，行入龛佛事，其第二夜通夜诵经。次入龛第三日，于寝室先行移龛佛事，移之于法堂。移于法堂后，行锁龛佛事，而锁龛盖。于是有举哀之式及奠茶汤之佛事。次行起龛佛事，由法堂起龛至山门首，在此转龛，即转龛向里也。斯时供香华茶汤为转龛佛事，鸣钹至葬处。既至葬处，则先烧香奠茶，次为秉炬(又曰下火)之事，导师取拟炬之小木为下火佛事。次付荼毗，荼毗后为收骨，拾白骨。次为安骨，迎之于寝室行佛事。次行起骨佛事，举骨至塔所，于塔所行入塔佛事，入骨于墓。是其大要也。见象器笺十四。对在家之法，诸宗亦不一准，惟为亡者剃须发，与法名，乃一般之式，盖以亡僧之格行之也。律书所出者，见葬法条。 　　 
