(仪式)立世论曰：‘阎浮提人，若眷属死，送丧山中，烧尸弃去。或置水中。或埋土里。或着空地。’西域记曰：‘终没临丧，哀号相泣。裂裳拔发，拍额椎胸。服制无闻，丧期无数。送终殡葬，其仪有三：一曰火葬，积薪焚燎。二曰水葬，沉流漂散。三曰野葬，弃林饲兽。’唐书西域传曰：‘死者燔骸取灰建窣堵，或委野中及河，饵鸟兽鱼龟，无丧纪。’ 　　 
