(仪式)校定清规云：侍者上堂时，先使行者挂巡寮牌，住持巡寮自东廊第一寮巡起。寮众各出外迎接，仍送出。众寮人多处，唯寮元一人迎送出入，大众只立门外。见象器笺九。僧祇云：世尊以五事故，五日一按行僧房。一恐弟子着有为事，二恐着俗论，三恐着睡眠，四为看病僧，五令年少比丘观佛威仪庠序生欢喜故。见祖庭事苑八。 　　 
