(仪式)绕右旋而敬礼，即右绕三匝也。法会之行道式本此。贤愚因缘经九曰：‘须达遥见世尊，犹如金山。(中略)睹之心悦，不知礼法。直问世尊，不审瞿昙起居何如？世尊即时命令就座。时首陀会天遥见须达，虽见世尊，不知礼拜供养之法。化为四人，行列而来。到世尊所，接足作礼，胡起问讯，起居轻利，右绕三匝，却坐一面。是时见其如是，乃为愕然而自念言：恭敬之法，事应如是。即起离座如彼礼敬，问讯起居，右绕三匝，却坐一面。’法华文句二下曰：‘围绕者。佛初出世，人未知法，净居天化为人像，到已右旋，旋已敬礼，却坐听法，因于天敬人以为楷。(中略)围绕者，行旋威仪也。’ 　　 
