(仪式)单曰呗。又曰婆陟，婆师。梵音之歌咏也。引声咏偈颂，是为赞叹三宝之功德，故曰呗赞。佛在世有最巧于呗道者，称为呗比丘或铃声比丘。佛教来汉土，人未知呗道之音调，魏陈思王曹植，游鱼山，闻岩谷之水声，自感得之，遂制曲谱云。见渔山条。文句记四曰：‘经云呗者，或云呗匿，云赞颂。’行事钞上四曰：‘出要律仪云：如是郁鞞国翻为止断也，又云止息，由是外缘巳止巳断。尔时寂静任为佛事也。’法华玄赞四曰：‘梵云婆陟，此言赞叹。呗匿，讹也。’玄应音义十四曰：‘梵言婆师，此言赞叹，言呗匿者，疑讹也。’高僧传十三曰：‘天竺方俗，凡是歌咏法言称呗，至于此土，咏经则称为转读，歌赞则号为梵呗。昔诸天赞呗，皆以韵入弦管，五众既与俗违，故宜以声曲为妙。’萨婆多毗尼勒迦六曰：‘瓶沙王信佛法，往诣佛所白佛言：世尊！诸外道八日十四日十五日，集一处呗诵，多得利养，眷属增长，愿世尊听诸比丘。(中略)佛言：听诸比丘八日十四日十五日集一处呗诵说法。’梵P&amacron;&tdotblw;haka。 　　 
