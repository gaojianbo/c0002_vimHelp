(仪式)比丘除其父母外，不许送在家人之丧，但为施无常助道念，则不在此限。善见律十一曰：‘若檀越作是言：今某国王某檀越丧今葬，请比丘送丧，不得去。若比丘自念言：我往看彼葬，观无常，因此故我得诸道果，如此去无罪。’送父母之丧者，如佛担父棺，则为报恩也。檀越来为死者请诵经咒愿，可至葬所者，此固为比丘化方之一端。可如出家众之葬法，于在家者之葬处，诵无常经为死者咒愿，为生者澍法雨也。梵网经下曰：‘父母兄弟和上阿阇梨亡灭之日，及三七日，乃至七七日，亦应读诵讲说大乘经律斋会求福。’ 　　 
