(仪式)禅家送亡者曰津送。有二义：一，本为送生人之语，送人至津而止，今准生人而送亡者也。一，人之去，譬如舟之发津，而人送之也。敕修清规尊宿迁化曰：‘但举无常偈，同亡僧津送。’送其生人之例证，如传灯录会通传曰：‘帝厚其所赐，敕有司津送。’禅林宝训曰：‘迎待连日，厚礼津送。’印度之俗，运死者于河津，使足浸于水，后于河边阇毗，有流遗骨于水之礼。尼波罗国于未全死之前，有送之于河津之习，此盖为引导而同时津送也。津送之义，或基于此习俗。 　　 
