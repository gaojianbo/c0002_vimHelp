(仪式)为敬礼佛而向佛右方周围旋绕也。寄归传三曰：‘诸经应云旋右三匝，若云佛边行道者非也。经云右绕三匝者，正顺其仪。’万善同归集二曰：‘行道一法，西天偏重，绕百千匝方施一拜。经云：一日一夜行道，志心报四恩。如是等人，得入道疾。’尊胜陀罗尼经曰：‘于四衢道，造窣堵波，安置陀罗尼。合掌恭敬，旋绕行道，归依礼拜。’大法会必行行道之式。[囗@又]行其所知之道也。无量寿经下曰：‘行道进德。’[囗@又]与经行同用之。 　　 
