(仪式)人间之中阴，身如童子之形，且必以七日为一期而生于本生处。若于七日之终，未得生缘，则更续中阴七日，至第二七日之终而生于本生处。如此七日为一期，最长者至第七期，第七期之终，必生于一处矣。因之此七七日间称曰中阴，在此时为追荐之法事，是曰中阴法事。略称曰中阴。于生缘未定之间，希以追福之力生于善处也。随原往生经曰：‘命终之人在中阴中身如小儿，罪福未定。应为修福，愿亡者神，使生十方净土。’梵网经下曰：‘父母兄弟和上阿阇梨亡灭之日，及三七日，四七日，乃至七七日，亦应读诵讲说大乘经律。’ 　　 
