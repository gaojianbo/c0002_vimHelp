(仪式)如来有十大弟子，此后大法会之大导师或灌顶式之大阿阇梨等拟之，引率十弟子，以是亦曰阿阇梨弟子。陀罗尼集经十二曰：‘阿阇梨把香炉出，领六弟子，一一弟子各执一事，一人执华水，二人共舆煮熟五谷，一人擎食盘，一人擎蜜水盏，一人执炬火，随阿阇梨后行。普施与一切陪从，并及守护诸鬼神等，乃至周遍施与一切饿鬼类，悉使满足。四方上下，总散施已，阿阇梨洗手漱口，入道场中，三礼已，更作赞呗。作法事竟，门外息乐(作观世音之曲曲终止)，复次阿阇梨把拔折罗，唤十弟子。至堂前使立，一人执蜡烛，一人捉香炉，一人擎华盘，一人擎香盘，一人执巾，此五人等引阿阇梨在前行。其阿阇梨在后出，随五人后。又使五人从阿阇梨后，一人执澡罐，一人擎三衣，一人擎白芥子盘，一人擎末香盘，一人擎安息香盘，次后音乐次第作行。’ 　　 
