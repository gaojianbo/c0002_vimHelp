(仪式)又曰白椎。凡鸣槌而白事者，皆是白槌也，然禅林独于开堂称为白槌，乃鸣槌一下，息静群喧，方白于众，谓法筵龙象众，当观第一义。称之曰白槌，其次长老之对说终。白椎之人，更槌一下，白谛观法王法。法王法如是。是曰结槌。祖庭事苑八曰：‘白槌，世尊律仪，欲辨佛事，必先秉白，为穆众之法也。今宗门白槌，必命知法尊宿以当其任。长老才据座已，而秉白云：法筵龙象众，当观第一义。长老观机法会酬唱既终。复秉白曰：谛观法王法，法王法如是。此盖先德之真规皆不失佛意。且见丛林多举世尊升座文殊白槌。’ 　　 
