(堂塔)西域记九曰：‘有窣堵波，谓亘娑Ha&mdotabv;sa，唐言雁。昔此伽蓝。习玩小乘，小乘渐教也。故开三净之肉。而此伽蓝，遵而不坠，其后三净，求不时获。有比丘经行，忽见群雁飞翔，戏言曰：今日众僧中，食不充。摩诃萨埵，宜知是时，言声未绝，一雁退飞，当其僧前，投身自殒。比丘见已，具白众僧，闻者悲感。咸相谓曰：如来设法，导诱随机，我等守愚，遵行渐教。大乘者正理也。宜改先执，务从圣旨。此雁垂诫，诚为明导，宜旌厚德。传记终古，于是建窣堵波，式照遗烈，以彼死雁，瘗其下焉。’[囗@又]古欢堂集杂着五、西京记曰：唐慈恩寺西院浮图，高三百尺。永徽五年，沙门玄奘造。国人谓之雁塔，塔在朱雀街第十五坊，南临黄渠，木竹阴翳，最于京师。沈佺期诗曰：‘雁塔丹青古，龙池岁月深。’即此。唐故事，进士及第，列名于慈恩寺塔，谓之雁塔题名。塔以石为壁，唐人游观，留题甚多。不特进士题名而已，塔屡遭火，断石遗字犹有存者。 　　 
