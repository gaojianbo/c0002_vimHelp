(堂塔)为辟支佛之古迹，世尊尝于此处顾视迦叶尊者，分半座使坐六祖坛经序曰：‘世尊分座于多子塔前，拈华于灵山会上。’祖庭事苑八曰：‘多子塔，青莲目顾视迦叶处也。辟支论曰：王舍城大长者，财富无量。生育男女各三十人。适化游观，到一林间，见人斫于大树。枝柯条叶繁美茂盛，使多象挽，不能令出。次斫一小树，无诸枝柯。一人独挽，都无滞碍。见此事已，即说偈言：我见伐大树，枝叶极繁多，稠林相钩挂，无由可得出。世间亦如是，男女诸眷属，爱憎系缚心，于生死稠林，不可得解脱。小树无枝柯，稠林不能碍，观我觉悟我，断绝于亲爱，于生死稠林，自然得解脱。即于彼处得辟支佛，以至现通入灭。时诸眷属为造塔庙，时人因名多子塔。’ 　　 
