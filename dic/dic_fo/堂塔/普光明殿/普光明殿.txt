(堂塔)在摩竭陀国菩提道场之侧，佛于此殿内说华严经九会中之第二会、第七会、第八会三会。若依旧经之八会，则为第二会与第七会之二会。华严经如来名号品曰：‘尔时世尊在摩竭提国阿兰若法菩提场中。始成正觉。于普光明殿。坐莲华藏师子之座。’同十定品曰：‘尔时世尊，在摩竭提国阿兰若法菩提场中始成正觉，于普光明殿入刹那诸佛三昧。’同离世间品曰：‘尔时世尊，在摩竭提国阿兰若法菩提场中普光明殿，坐莲华藏师子之座。’同疏钞十二曰：‘处在菩提道场东南可三里许，熙连河曲，彼河之龙为佛造此。’ 　　 
