(堂塔)律家曰无常院，无常堂，禅家曰涅槃堂，延寿堂。置临命之病僧使观无常之所也。行事钞下四之一曰：‘若依中国本传云：祇洹西北角日光没处为无常院，若有病者安置在中，以凡生贪染。见本房内衣钵众具，多生恋着无心厌背，故制令至别处，堂号无常。来者极多还反一二。(中略)其堂中置一立像，金薄涂之，面向西方。其像右手举起。左手中系一五彩幡。脚垂曳地。当安病者在像之后。左手执幡脚。作从佛往净刹之意。’ 　　 
